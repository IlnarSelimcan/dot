 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИКМӘК </b> <i>и.</i> <b>1. </b>1) Ачытылган камырдан мичтә пешерелгән ризык; ипи. <i>Икмәк – гомер, тазалык, мәхәббәт чыганагы, бәхет китерә торган өстәлдәге кояш ул. </i>А.Гыйләҗев. <i>Кара авыл икмәге, тоз, яшел суган һәм бәрәңгедән дә тәмлерәк бер генә ризык та юктыр төсле тоелды. </i>Ф.Яхин. <i>Икмәк комбинатында дүрт йөз кырык кешенең һәр өченчесенә директорның приказы белән җәза бирелгән... </i>М.Насыйбуллин</p><p>2) Ашлык. <i>Гектарыннан утыз, кырык центнер алган хуҗалык күп булды. Колхоз ындырларында икмәк таулары ясалды. </i>М.Мәһдиев. <i>Кешеләр икмәк үстерергә өйрәнгәнче үк бер-берләрен дәваларга өйрәнгәннәр. </i>Ф.Яруллин. <i>Ниләр генә юк иде ул хатларда: авылда беренче булып «похоронный» алган семьяның ачы кайгысы да, комсомолларның кызыл обоз белән икмәк илтүләре дә, ---. </i>Л.Ихсанова</p><p>3) Кырда үсеп утырган иген. <i>Башакларын дулкынлатып җил йөгергән бодай басуы ызанына дүрт-биш адым кала – сусыл үләнлек. Димәк, монда көтүне берәү дә якын китермәгән. «Сарык» дигәнең икмәккә бер башын тыкса, аерып кара аннары... </i>М.Галиев.<i> Болгарларның җирләрендә бодай, арпа, тары һәм башка төрле икмәк тә үскән. </i>Г.Гобәйдуллин. <i>Алар --- кызыл бозауны, --- икмәккә кермәсен өчен, казыкка бәйләп калдыралар.</i> Н.Әхмәдиев</p><p>4) <i>диал. </i>Бал кортлары тарафыннан үсемлекләрдән кәрәзләргә күчерелгән серкәләр; бал кортлары азыгы; чыршын; <i>русчасы: </i><b>перга</b>, <b>хлебина</b>. <i>Умарта кортлары бит – табигать яраткан иң тырыш һәм файдалы җан ияләре. Алар биргән продукция: бал, балавыз, прополис, корт серкәсе, бал икмәге --- йөз төрле чирне дәвалый. </i>И.Абдуллин. <i>[Кешеләр] Азыкка дигән балны шикәр белән алмаштыралар. Кортка фәкать бал белән чыршын, ягъни бал икмәге, перга кирәк. </i>Б.Камалов. <i>Кортлар бал гына түгел, бик кыйммәтле дару чималы – корт икмәге дә җитештерәләр бит. </i>Г.Тавлин</p><p>5) <i>күч. </i>Гомумән ашамлык, ризык, азык. <i>Кеше икмәге белән озак яшәмәссең; кеше акылы белән ерак бара алмассың. </i>Мәкаль. <i>Апам сезнең икмәгегезне ашап, сезнең кул астыгызда кабер күрде... Үзем дә менә --- бар гомеремне сезнең икмәгегез белән үткәрдем. </i>Г.Ибраһимов</p><p>6) <i>күч. сөйл. </i>Хезмәт хакы; яшәү, көн күрү чыганагы. <i>Мин күптәннән бала-чага түгел инде. Үз икмәгемне үзем эшләп ашый башлаган көннән бирле. </i>А.Гыйләҗев. <i>Ә балалар йортында, ихтимал, егеткә һөнәр биреп, киләчәк тормышында ышанычлы икмәге булсын дип тырышканнардыр: ул елларда тимерьюлчы иң отышлы һөнәр санала иде бит. </i>Р.Мирхәйдәров. <i>– Безнең үзебезнең филармониябез бар, әллә каян килгән әтрәк-әләмнәрдән тамашачыбызның зәвыгын боздыра алмыйбыз, – диделәр. – Сез инде безнең артистларыбыз икмәгенә сузылмагыз. </i>Ф.Яруллин</p><p>7) <i>күч. </i>Кәсеп, шөгыль, эш. – <i>Сезнең эш түгел бу, Аллаяр, тимә минем икмәккә. – Морг докторы операциянең файдасыз икәнлегенә ишарәли. </i>С.Сөләйманова. <i>«Адәм сөяге» дигән басудагы сөякләр Алкаб би туздырган дошман чирүенең калдыклары --- түгелме? Кем белә, кем белә! Моны тикшерү – галимнәр эше, алар икмәгенә тимик. </i>Мирас. <i>– Ә менә гайбәтнең турыдан-туры үзегезгә кагылуына карашыгыз ничек? – Сүз йөри инде ул... Кайчан көлеп кенә карыйм, ачуым да килә. Бер карасаң, кемнеңдер икмәге бит инде ул. </i>Юлдаш</p><p>8) <i>күч. сөйл. </i>Тормышның, хуҗалыкның бергәлеге яки аерымлыгы турында. <i>Каената белән бер икмәктә булу</i></p><p><b>2.</b> <i>ы. мәгъ. сөйл. к. </i><b>икмәктер</b>. <i>Конкурста мин беренче урынны алам, Гөлүсә. Чын, икмәк! </i>Н.Гыйматдинова. <i>Әнисенең күзләренә туры карап, икмәк белән, аның үз исеме белән антлар бирә-бирә ялган сөйләде кыз. </i>Р.Мөхәммәдиев</p><p> ◊ <b>Икмәгем орсын </b><i>карг. </i>Яхшылыкка каршы яманлык эшләгән кешене каргап әйтелә. <b>Икмәк алды </b><i>карг. к. </i><b>икмәктер</b>.<i> Сиңа ялган, безгә чын, менә икмәк алды, моңарчы нәселебездә эчкече булмады, йортыбызга аракы заты кермәде. </i>Г.Бәширов. <b>Икмәк бүсере </b><i>гади с. </i>Әрәмтамак, бушка ашап ятучы. <b>Икмәк йөзе</b> Пешкән икмәкнең өске ягы. <b>Икмәк йөзен (чыраен) күрмим </b><i>карг. </i>Үзенең хаклыгына ышандыру өчен әйтелә торган ант сүзе. <b>Икмәк каргышы</b>; <b>икмәк орыр </b><i>карг. </i>Ризыкны ташлап, таптап һ.б. исраф итүләр ярамавын кисәтү. <b>Икмәк киселү</b> Кайту юлы ябылу, яшәргә мөмкинлек булмау. <i>[Хәерниса түти:] Гөлсем кызым, алдың-артың нык уйла, ну чтубыты кайтып җыларлык булмасын. Куам да чыгарам. Монда икмәгең киселә. </i>Р.Кәрами. <b>Икмәк көясе </b><i>к. </i><b>икмәк бүсере</b>. <b>Икмәк кызавы </b><i>диал. шелт. </i>Эшлексез, сәләтсез, уңмаган кеше. <b>Икмәк өсте </b><i>карг. к. </i><b>икмәктер</b>.<i> Сорокин озак уйланып торды да сорап куйды: «Сатмассыңмы безне?» Чырык сикереп торды: «Менә, икмәк өсте, сезнең хакта сыңар сүз ычкындырсам, Ходай орсын». </i>Я.Зәнкиев. <i>– Шуннан мин, агаемны үчекләп, җыр чыгардым. Кешегә сөйләмәс булсаң, сиңа да әйтәм. – Икмәк өсте, ант. </i>К.Мостай. <b>Икмәк өстендә әйтү </b>Ант итү. – <i>Билләһи менә, икмәк өстендә әйтәм! Менә шул, ә-ә! – диде. </i>Г.Бәширов. <b>Икмәк салу</b> Мич ягып, ипи пешерү. <b>Икмәк суы </b><i>эвф.</i> Аракы. <i>Икмәк суын эчкән өчен, Җанкай мине ташлады. </i>Җыр. <b>Икмәктән бизим </b><i>карг. к. </i><b>икмәктер</b>. <i>Икмәктән бизим, барысы да ышандылар шул озын телле адәмнең сүзенә. </i>Н.Мадьяров. <b>Икмәк тегермәне </b><i>мыск. </i>1) Авыз. <i>Инде икмәк тегермәненнән [түрәләр] кызыл су агызалар дип торабыз. </i>Х.Кәрим; 2) Икмәкне күп ашаучы. <b>Икмәк тотып ант итү</b><i> к. </i><b>икмәктер</b>. <i>Болай яшәп булмый ич, аңлыйсыңмы? Бер гаебем юк, икмәк тотып ант итәм. </i>Н.Әхмәдиев. <b>Икмәк тотып сөйләү</b><i> к</i>. <b>икмәктер</b>. <i>Үзенең каениш тиешле кешесе минем үземә икмәк тотып сөйләде. </i>Ш.Камал. <b>Икмәк төсен күрмим </b><i>карг. к. </i><b>икмәктер</b>. <i>Сүзебезнең энә очы кадәресе генә ялган булса да, икмәк төсен күрмик, менә табын өстендә әйтәм. </i>А.Шамов. <b>Икмәк төю </b>Бертуктаусыз, күп итеп икмәк ашау. <b>Икмәк убыры </b><i>гади с. </i>1) <i>к. </i><b>икмәк бүсере</b>. <i>Быелдан болай шул икмәк убырларыңны асрыйсы булма. </i>Т.Гыйззәт; 2) Икмәкне күп, нык ашаучы; бушка ашаучы. <i>Габбас мулла җиренә килгән имам да – икмәк убыры. </i>Р.Фәхреддинов. <b>Икмәк череткеч </b><i>к. </i><b>икмәк бүсере</b>. <b>Икмәк черетү (черетеп яту) </b><i>сөйл. </i>Бушка азык исраф итү, дөньяда файдасызга яшәү. <i>Юкка икмәкне череткән бәндә мин. </i>Ш.Бабич. <i>[Ана:] Ул инде минем өчен күптән мәет. Аналар өчен балалар шулай. Кайберләре вафат булсалар да, мәңге исән, --- кайберләре икмәк черетеп яшәсәләр дә – мәет! </i>Ш.Хөсәенов. <b>Икмәк шүрлеге </b><i>гади с. </i>Авыз. <i>Сиңа, чатан туганый, картлар алдында икмәк шүрлегеңне бераз ябып торасы иде. Бераз уйлап кычкырырга кирәк. </i>А.Шамов. <b>Икмәк шүрлегенә менеп төшү </b><i>гади с. </i>Авызга сугу, сугып җибәрү. <i>Хурлама мине алай. Югыйсә икмәк шүрлегеңә менеп төшәргә дә күп алмам. </i>Р.Ишморат</p></p>
</table>
</body>
</html>