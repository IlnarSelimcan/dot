 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИСӘПЛӘ’Ү </b> I  <i>ф.</i> 1) Нәрсәнең дә булса исәбен, санын билгеләү (алу); исәбенә чыгу; санау, хисаплау. <i>Баш инженерның төп вазифаларына объектив килеп, эш хакын шуннан чыгып исәпләсәк, миңа чиста көмеш белән бары тик бер сум илле тиенләп акча түләнергә тиеш. </i>Р.Вәлиев. <i>[Кәримә] Иреннәрен бөрештереп авыз эченнән нидер исәпләде. </i>А.Вергазов. <i>--- ул максатыма гомерем буе (ундүрт яшьтән алып исәпләсәң, хәзер – егерме сигез, нәкъ ундүрт ел килеп чыга икән) барам бугай инде. </i>З.Хөснияр // Нинди дә булса санаулар, хисаплаулар ясау. <i>Аңа аяклы мал симертеп суюның, базардан ит сатып алуга караганда, никадәр арзанга төшүен исәпләп күрсәтә. </i>Ә.Еники. <i>[Зәйнәпбануның] --- бармаклары өстәл астында бөгелә-языла, өстәмә итеп алачак бодаеннан йортта ниләр җиткерәсен --- исәпли иде. </i>Г.Бәширов. <i>Сез чишенеп урнашып беткәч кенә, мин дәресне башланган дип саныйм һәм кырык биш минутны шуннан исәплим. </i>М.Мәһдиев</p><p>2) Саннар белән арифметик гамәлләр (кушу, алу, бүлү, тапкырлар һ.б.ш.) башкару. – <i>Миллион сәгатьтә ничә ел булганны да, үлгән чакта бабайга ничә яшь булганны да укучылар үзләре исәпләп чыгарырлар, – ди. </i>Г.Гали. <i>Язарга һәм санарга өйрәткәндә, кайбер укытуны җиңеләйтүче ысуллар, мәсәлән, төрле төстәге ташлар ярдәмендә санау, исәпләүнең гадиләштерелгән алымнары һ.б. кулланыла. </i>Ә.Хуҗиәхмәтов</p><p>3) Берәр нәрсәне күздә тоту, игътибарга алу. <i>Бина җимерелмәсен, нык булсын, үз-үзен тотсын өчен, --- бик төгәл исәпләү кирәк. </i>М.Маликова</p><p>4) Кеше турында билгеле бер фикердә булу, аңа билгеле бер бәя бирү; кем яки нәрсә дип карау, санау. <i>Күрше бабайны чукракка исәпләү. Дус итеп исәпләү. Үзеңне бәхетле дип исәпләү</i></p><p> <b>Исәпләп алу</b> Тиз генә, кыска вакыт эчендә исәпләү. <i>Бер ишек ачылган арада, Алмаз әллә никадәр мөмкинчелекләрне исәпләп алды.</i> И.Сираҗи. <i>Инспектор, кесәсеннән калькулятор чыгарып, тиз генә исәпләп алды: – Сезгә тугыз мең өч йөз егерме дүрт сум туксан тугыз тиен салым салынырга тиеш</i>. М.Сәлим</p><p> <b>Исәпләп бару</b> 1) Һәрвакыт, даими исәпләү. <i>Болгар илендә туган, үлгән һәр кешене мин исәпләп барам.</i> Н.Фәттах</p><p>2) Һәр очракны исәпкә алу, һәрберсен исәптә тоту</p><p> <b>Исәпләп бетерү </b>Тулысынча, ахырга кадәр исәпләү. <i>Ул карандашын кәгазь өстендә тиз-тиз уйнатып исәпләп бетерде ---. </i>Г.Бәширов. <i>Кыска гына вакыт эчендә нинди генә исем белән нинди генә партияләр тумады?! Аларны белеп тә, исәпләп тә бетерерлек түгел.</i> Ә.Еники</p><p> <b>Исәпләп карау</b> Исәпләргә тырышу. <i>Кулыңдагы бармакларыңны мең тапкыр санасаң яки күктәге йолдызларның санын исәпләп карасаң, бәлки, аларның очына чыгарсың.</i> А.Алиш. <i>Ә бер умартада унбиш меңләп эшче корт була. Шуларны исәпләп карасаң, бер семья корт кына да никадәр эш башкара.</i> Ф.Яруллин. <i>Яшерен тавыш биргәч, исәпләп карасалар, ни күрсеннәр: бөтенесе дә каршы тавыш биргән, бары тик кара шарлар гына ташланган булып чыга</i>. Г.Хөсәенов</p><p> <b>Исәпләп килү </b>Алдан, электән үк, даими рәвештә исәпләү</p><p> <b>Исәпләп кую</b> Алдан исәпләү. <i>Сөмбелә әнә шул ике сәгать вакытны алдан ук исәпләп куярга тиеш. </i>К.Кәрами. <i>Әби аларны тирләгән бармаклары белән берничә тапкыр санады, әмма акча ул исәпләп куйганча чыкмады ---.</i> Р.Зәйдулла. <i>Кунаклар килгәч, аны-моны аңышмыйча бозып ташлавы бар. Ташы кызган. Мондый очракта һәр нәрсәне алдан исәпләп куйган яхшы.</i> А.Гыйләҗев</p><p> <b>Исәпләп тору </b>Сөйләү моментында яки даими исәпләү, исәпләү эше белән мәшгуль булу</p><p> <b>Исәпләп чыгару </b><i>к. </i><b>исәпләп бетерү</b>. <i>Шуларның барысын бөртеген бөртегенә китереп исәпләп чыгарганнан соң гына, бер гектар җиргә күпме орлык кирәге билгеле буласы. </i>Х.Сарьян. <i>Гел үзләре җыйган азыкны гына ашаган очракта, өч айга җитәрлек азык алырга кирәк. Моны Шамил исәпләп чыгарды. </i>Р.Мөхәммәдиев. <i>Күңеленнән Андрейның алгы сызыкка киткән вакытын исәпләп чыгарды</i>. Х.Камалов</p><p> <b>Исәпләп чыгу </b>Һәрберсен берәм-берәм (аерым-аерым) башыннан ахырына кадәр исәпләү. <i>Төннең төн буе йокламыйча акчамны исәпләп чыктым – мин дигәнчә түгел. </i>Ф.Хөсни. <i>Акча, сәмән, дим, күктән яумый. --- Кичә кич, өйгә кайтып аугач та, күзгә йокы керми, төне буе исәпләп чыктым</i>. Ф.Сафин</p><p> <b>Исәпли бару </b><i>к. </i><b>исәпләп бару</b></p><p> <b>Исәпли башлау </b>Исәпләргә тотыну. <i>Уйга калды милләттәшем. Башы түгәрәк: исәпли-саный башлады. Миндә дә өмет уянды. Акча колы, байлык колы булмасын иде егетләребез. </i>Т.Миңнуллин. <i>Бигрәк тә Хөриянең апасы бала ияртеп иреннән кайткач кырысланып китте аларның әниләре. Ашау-эчүне бик исәпли башлады.</i> Ф.Яруллин. <i>Ирләреннән башка гомер кичерүләренә күпме еллар узган. Исәпли башласаң, очына да чыга алмассың... </i>Ф.Җамалетдинова</p><p> <b>Исәпли бирү</b> Бернигә карамыйча исәпләүне дәвам итү</p><p> <b>Исәпли китү</b> Исәпләп карау. <i>Кешелекнең борынгы, зур һәлакәткә кадәрге тарихы, технологик үсеш юлы да, исәпли китсәң, вакыт исәбе белән бик кыска булмаган. </i>Р.Фәизов</p></p>
</table>
</body>
</html>