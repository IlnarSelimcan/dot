 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖАНЛАНУ </b> <i>ф.</i> <b>1. </b>1) Җан керү, тереклек сыйфатлары барлыкка килү, исән хәлгә килү. <i>Тархан, ниһаять, җанлану әсәре күрсәтте. </i>Н.Фәттах. <i>[Рәүфә:] Балам җанланган, әни. </i>А.Шамов</p><p>2) Тернәкләнү, хәрәкәткә килү. <i>Маллар, адәмнәр, үләннәр, чәчәкләр – һәммәсе җанландылар, һәммәсенең төсенә тереклек, яңа матурлык чыкты. </i>Г.Ибраһимов. <i>Монысы да бик табигый икән: туфрак җылынуга, анда курчаклардан бик күп корт ясала, курчаклар җанлана, үрчи башлый. </i>М.Мәһдиев</p><p>3) Хәрәкәт фазаларын эзлекле рәвештә рәсемгә төшереп, аларны экранда бер-бер артлы кабат күрсәтү юлы белән җанлылык тәэсире барлыкка китерү. <i>Зуфирәнең кулы астында фломастер белән сызган сызыклар җанланды, хәрәкәткә килде. </i>М.Маликова</p><p>4) Кинәт кенә үсеп, көчәеп китү. <i>Караңгылыктан тәмам һәлак була язган бичара Гөл дә Кояш нуры илә яңадан җанланды. </i>Г.Тукай. <i>Гүя гөлләр шунда җанландылар: Нурлар чәчеп җем-җем көлделәр. </i>М.Гафури</p><p>5) <i>күч. </i>Уйда, хыялда барлыкка килү, хәтердә яңару, күз алдына килү. <i>Күңел күзем алдында онытыла язган картиналар бер-бер артлы туалар, бер-бер артлы җанланалар. </i>Гали Рәхим. <i>Туган авыл! Бу сүзләрне әйтүгә, Бакыйның хәтерендә, авылның үзеннән дә бигрәк, нурлы күзләр, назлы пышылдау, җан эреткеч рәхәт биреп иркәли торган йомшак кулларның җылысы җанлана иде. </i>М.Маликова. <i>Картинага күз салу белән, хәзерге көндә берән-сәрән хәрабәләре генә торып калган шәһәрнең кайчандыр шаулап-гөрләп торган чаклары гүя кабаттан җанлана, яши башлый... </i>К.Нәфыйков</p><p>6) <i>күч. </i>Дәрт керү, күңеллеләнеп китү. <i>Мондый минутларда аның күзләрендә сизелер-сизелмәс кенә нур балкый, гадәттә чытык, караңгы йөзе дә җанлангандай була иде. </i>С.Сабиров. <i>Ул аз гына калтыранган тавыш белән шыпыртлабрак: – Аталар... – ди. Рәбиганың күзләре дә бик аз гына җанлана. </i>Гали Рәхим. <i>Фәридә, егет кочагыннан ычкынгач, саф чишмә суын эчеп сусынын баскан кош кебек җанланган иде. </i>Р.-Н.Гүнтәкин</p><p>7) <i>күч. </i>Шау-шу, эш-хәрәкәт башланып китү. <i>Иртә. Дөнья җанлана, Мәшрикъ ягы аллана, Кояш чыгып, нурлары, Төшеп, җиргә ялгана. </i>Г.Тукай. <i>Бердән урман җанланды. Анда да, монда да балалар кычкыра башлады. </i>Г.Исхакый. <i>Кинәт пароход борынында басып торучы пассажирлар арасында җанлану башланды, шатлыклы авазлар ишетелде. </i>Б.Камалов</p><p>8) <i>күч. </i>Активлашу, көчәеп китү. <i>1908–1910 еллар реакциясеннән соң, Россия тормышында сыйныфлар көрәшендә нык җанлану башлана. </i>Г.Нигъмәти</p><p><b>2. җанланып</b> <i>рәв. мәгъ. </i>Илһамланып, күтәренке күңел белән. <i>Сандугач аз гына уйланып торды да җанланып эндәште Чишмәгә тын гына. </i>М.Җәлил. <i>Ул торган саен җанланыбрак сөйләде, гадәттәгедән кычкырыбрак көлде. </i>Ә.Еники. – <i>Нәрсә дидем әле мин? – диде бикә, шундук җанланып, – яшьлек шушында узды, – дидем бугай. </i>Н.Фәттах</p><p> <b>Җанлана бару </b>Акрынлап җанлану; торган саен ныграк җанлану. <i>Чалы кошы тәмам әүвәлге чалы кошына әйләнде. Давылдан соң җылы кояшта ачылган гөл кебек җанлана барды. </i>Р.-Н.Гүнтәкин. <i>Көй уйнаган саен, ир кеше җанлана барды, сүзсез генә авыз эченнән шыңшып та куйды</i>. Р.Вәлиев</p><p> <b>Җанлана башлау</b> Җанланырга тотыну. <i>Аның төссез ябык чырае җанлана башлый</i>. Г.Бәширов</p><p> <b>Җанлана төшү </b>Беркадәр җанлану; җанланган хәлгә килү. <i>Бераздан ул, җанлана төшеп, Абдулга борылды: – Коедан бүтән җирдә әллә су беткәнме? </i>Ф.Хөсни. <i>Ул арада инде урам тагын да җанлана төшә</i>. Г.Бәширов</p><p> <b>Җанланып алу </b>Бераз, азга гына, берара җанланган хәлгә килү. <i>Вятские Поляны станциясендә генә халык бераз җанланып алды. </i>М.Мәһдиев. <i>Усмановның сүзен ишетеп, тарала башлаган халык, тукталып, тагын җанланып алды</i>. Ф.Сафин. <i>Көтү кайтыр алдыннан гына, авыл бер җанланып ала</i>. Н.Әхмәдиев</p><p> <b>Җанланып бару </b><i>к. </i><b>җанлана бару</b>. <i>Хәзер исә халкыбызның әхлакый хәзинәсен торгызу, аны яшь буынга җиткерү процессы җанланып бара</i>. Х.Миңнегулов</p><p> <b>Җанланып килү </b>Акрынлап, аз-азлап җанлану. <i>Төбәкләрдә, тирәкләрдә тормыш җанланып килә</i>. Г.Сәгыйров. <i>Бу [шәҗәрәләр белән] кызыксыну Татарстанда, Башкортстанда, Пермь, Киров, Екатеринбург, Оренбург, Ульяновск һ.б. төбәкләрдәге татарлар арасында да җанланып килә</i>. М.Әхмәтҗанов</p><p> <b>Җанланып китү </b>Кинәт җанлылык башлану, нинди дә булса сәбәп белән, яки билгеле бер вакыттан, гамәлдән, сүздән соң җанлану. – <i>Шахтёр, димәк, – дип җанланып китте хуҗа кеше, – нигә аны баштук шулай димисең? </i>Р.Мөхәммәдиев. <i>– Ай Аллам! – ди карчык, җанланып китеп, – карасана, танымый да торам ласа, Әхмәтвәли бәбкәм, син икәнсең. </i>Ә.Еники. <i>Казанга кайтып, кулъязма табышларым хакында аннан-моннан сөйләп, «Бараба иле»н табуымны да хәбәр иткәч, гыйльми җитәкчем җанланып китте. </i>М.Госманов</p><p> <b>Җанланып кую</b> Аз вакытка, кинәт җанлану. <i>Әмма аның бу соңгы кыйнавы үтә ерткычларча булып, анда ирексездән бераз кешелек сыйфатлары да җанланып куя</i>. Ш.Камал. <i>[Бари абый] Әле бер сүз әйткәнче үк, күзләре, ирен читләре белән елмаюга, халык җанланып куя</i>. Ш.Галиев. <i>Алман әсирләре, нәрсәдер әйтешеп, җанланып куйдылар</i>. Р.Гариф</p><p> <b>Җанланып тору</b> Әледән-әле, еш җанлану. <i>Яңарып тор, җанланып тор, Сердәшче бул, Бул серле.</i> Э.Шәрифуллина</p></p>
</table>
</body>
</html>