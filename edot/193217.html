 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ДҮРТ </b><i>сан </i> 1. Өч һәм биш арасында килеп, 4 санын, микъдарын белдергән сүз. <i>Закир, моннан дүрт ел әүвәл мәдрәсә тәмам итеп, шул заманнан бирле Казанда аттестат зрелостенә әзерләнеп ята иде. </i>Ф.Әмирхан. <i>Шуны ике татар, бер чуваш, бер рус – барлыгы дүрт авыл җыелып барганнар да үзара бүлешкәннәр. </i>Г.Ибраһимов. –<i> Ул җирне күтәрү өчен дүрт ат җигәргә кирәк иде шул, Ибрай абзасы, </i>–<i> диде берәү, «юкны кайгыртасың» дигән төсле, сузып, өметсезләнеп әйтте. </i>М.Әмир</p><p><b>2. </b><i>и. мәгъ. </i>1) <i>к. </i><b>дүртле 2</b> (<i>1 мәгъ.</i>). <i>Дүрткә берне кушсак, биш була бит. </i>А.Алиш. <i>Дүрт белән өч арасында әз генә, нәни генә тыныш була. </i>Г.Ибраһимов. <i>Мөселман кешегә дүрткә хәтле өйләнергә китап куша ич. </i>Ш.Камал</p><p>2) <i>к. </i><b>дүртле 2</b> (<i>2 мәгъ.</i>). <i>[Солтан:] Арифметикадан </i>– <i>4, тарихтан </i>– <i>5, әдәби укудан </i>–<i> 5. О, әдәби укудан синең [Зөмәрәнең] гел «биш» икән. </i>А.Әхмәт. <i>Аның дәфтәрләрендә генә түгел, класс журналында, хәтта табелендә дә бары «дүрт»ләр белән «биш»ләр генә. </i>А.Шамов</p><p>3) Дүрт санын эченә алган күләм, авырлык, ераклык, вакыт арасын белдерә. <i>Бездә Җиде яшьтән алып җитмешкәчә Картлар, яшьләр, нәни балалар Тик бер теләк белән яналар: Авырлыкка-нигә карамастан, Бишьеллыкны дүрттә үтәргә!</i> Һ.Такташ</p><p>4) Сәгать, вакыт.<i> Сәгать дүрт тулу сәбәпле, шәкертләргә таралырга да вакыт җиткән иде. </i>Ф.Әмирхан. <i>Эш биредә таң белән башлана, беренче савуны дүрт белән биш арасында ук үткәрәләр. </i>Ә.Еники</p><p> ◊ <b>Дүрт аяклы мал </b>Гомумән мал-туар, җәнлек турында. <i>Дүрт аяклы малдан тагын ниләр бар соң синең? </i>Г.Бәширов. <b>Дүрт аяклы хайван </b><i>к. </i><b>дүрт аяклы мал</b>. <i>«Кеше көлкесе итеп калдырма, канатым, бакчы, дүрт аяклы хайван да сөртенә, бәхил бул, килешик!» – ди. </i>Г.Бәширов. <i>Инде бүген общий җыенда, эшләрне тәртип илә караган өчен, арадан дүрт аяклы хайваннардан булса да, кошлардан булса да бер председатель сайлагыз. </i>Ш.Маннур. <i>Чөнки дүрт аяклы хайваннар безгә, карыннары ач булмаганда, зарар тидермиләр, ә бу ике аяклы җанварлар, бирән кебек, итебезне ашап, каныбызны эчеп, корсакларын тутыргач, курнос борынлы мәхәббәтсез хатыннарына модный шляпалар кидермәк өчен, саескан вә гайре гөнаһсыз кошларны үтереп, тиреләрен туныйлар, канатларын йолкалар. </i>Ш.Мөхәммәдев. <b>Дүрт күз белән көтү </b>Кемне, нәрсәне дә булса бик зарыгып, бик тилмереп көтү. <i>Менә инде тагы җәйгә чыккач, кайгы өстенә кайгы, дүрт күз белән көтеп алган игеннәр бик начар булдылар. </i>М.Гафури. <i>Хәзер инде дүрт күз белән Әхмәди абзыйның кайтып җиткәнен көтәләр. </i>М.Гали. <i>Дүрт күз белән көтеп торган иптәшләренә күзәтүенең нәтиҗәсен хәбәр итте. </i>Г.Гобәй. <b>Дүрт стена эчендә (арасында) яту </b>Өй, гаилә эчендә генә яшәү, җәмәгать хәлләренә битараф, алардан читләшкән булу. <i>Картайган көнемдә, шәһәргә килеп, дүрт стена арасында ятмас идем, бәхетем булса.</i> М.Кәбиров. <b>Дүрт ягың кыйбла </b>«Ихтыярың, теләсәң кая барырга мөмкин, бәйле түгел, теләсә кая китә аласың» мәгънәсендә. <i>Җитмәсә тагы Зыя, мәдрәсәдән чыккан да --- дүрт ягым кыйбла дип, әллә кайларга йөри тора, күчә тора, адресы алмашына тора, кайбер хатлар югалып та кала. </i>Г.Ибраһимов. <i>Һәм, аңа илтифатсыз, үз эшендә дәвам итеп, көлкеле тәгъбиргә, дүрт ягын кыйбла ясап йөри бирде. </i>Г.Ибраһимов. <b>Дүрт ягы сигез кыйбла </b><i>к. </i><b>дүрт ягың кыйбла</b>. <i>Аңар монда эш тыгызрак терәлдеме – дүрт ягы сигез кыйбла. </i>Ш.Камал</p></p>
</table>
</body>
</html>