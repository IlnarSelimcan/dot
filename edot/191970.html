 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ГЫНА </b> <i>кис.</i> 1) Предметның, күренешнең, санның, сыйфатның бары тик күрсәтелгәне генә булуын-булмавын, эш-хәрәкәтнең шунысы гына үтәлүен-үтәлмәвен аңлата, шуларны аерып, чикләп күрсәтә: фәкать, бары, бары тик, тик. <i>Мәхәббәтне сатып алып булмый, дип, бушбугазлар гына гайрәт чәчә бит ул. </i>В.Имамов. <i>Хыялда гына булса да Галәмне гизсәң икән. </i>Л.Лерон. <i>Әле утызга гына якынлашып килсә дә, илле яшьлек кешегә охшап, картаеп, ябыгып калган иде</i>. В.Нуруллин</p><p>2) Урын һәм вакыт рәвешләре белән килеп, шул вакытны яки урынны аныклый, чикли төшә, аралык ерак булмавын, якында гына булуын белдерә. <i>Безнең бакча артында гына урман.</i> В.Нуруллин. <i>«Тизме-соңмы, бар да китәсе бит Тарих дигән тирән китапка...» Янда гына яткан иркә песи Уйлый бугай бүген шул хакта. </i>Р.Әхмәтҗан. <i>Безнең аяк астыннан гына күгәрчен пырылдап очып китте.</i> Дөньяда ниләр бар</p><p>3) Шарт фигыль, хәл фигыль, сәбәпне белдергән сүзләр янында килеп, әлеге шарт, сәбәп, рәвеш һ.б.ш. бердәнбер булуын аңлата: фәкать шулай. <i>Кем белә, бәлки, безнең иман, вөҗдан да әниләр шәфкатеннән җылылык алып торганда гына саклана аладыр?</i> М.Юныс</p><p>4) Гел, бөтенләй; тулысынча. <i>Күк төтеннәр ягыннан киләм, шырт камыллар гына бар тирәм.</i> Р.Әхмәтҗан.<i> Запаньнарда бүрәнә шулкадәр күп җыела: бөтен елга агачтан гына тора икән диярсең.</i> Дөньяда ниләр бар</p><p>5) Сыйфат һәм рәвеш янында килеп, «байтак, шактый, чагыштырмача» мәгънәсен белдерә. <i>Талгын гына искән җилләр гөлләр исен китерде. – Гөләпләрдән күбәләккә Сәлам! – дигән шикелле. </i>Х.Туфан. <i>--- мине, шактый өлкән яшьләрдә булса да, әле нык, җитез һәм ягымлы гына карт каршылады.</i> В.Нуруллин. <i>Уйчан гына авышып бара август кавын исе килгән кырлардан!..</i> Р.Әхмәтҗан</p><p>6) Фигыль янында килеп, ул белдергән эш-хәрәкәтнең көчле, интенсив, кабатлаулы булуын күрсәтә<i>. Очтым гына кырмыска түмгәкләре өстеннән</i>. Ф.Яруллин<i>. --- каршыга килүче машиналарга кул болгый башладым. Чабалар гына!</i> А.Галиева</p><p>7) Фигыль янында килеп, аңа янау, кисәтү мәгънәсе өсти. <i>Котылыйм гына әле шушы төрмәдән!.. Кайтыйм гына!.. Күрсәтермен менә йөз граммны!</i> Г.Гыйльманов</p><p>8) Инкярләү формасындагы раслау җөмләләрдә <i>кем, нәрсә, кая, ничек, нинди</i> кебек алмашлыклардан соң килеп, аларда белдерелгән сан-сыйфат мәгънәсен арттыра, җөмләгә өндәү төсмере бирә.<i> Аның кебек ак айгырга атланып, Тарагыш урамнарын дер селкетеп чабып узу турында кайсы гына малай хыялланмады икән?</i> М.Маликова. <i>Җир өстендә дә су бик күп. Ләкин кайда гына булмасын, бер җирдә дә ул үз-үзенә аерым яшәми.</i> Дөньяда ниләр бар</p><p>9) Гомумән, җөмләдә бигрәк тә хәбәр белән белдерелгән фикерне интенсивлаштыра. <i>Директор, никадәр генә каты итеп ачуланырга тырышса да, булдыра алмады. </i>М.Мәһдиев</p><p>10) Ике эш-хәрәкәтнең үтәлү арасы аз булуын яки бөтенләй булмавын, бер үк вакытта үтәлүен белдерә.<i> Сәет алдагы тормышлары, киләчәк белән бәйле хыяллары хакында дәртләнеп сүз башлый гына, Хәния шундук зифа бармаклары белән аның иреннәрен ябып куя---.</i> Г.Гыйльманов. <i>Тау кадәр трактор, утлары белән авыл урамын тутырып, буран эченә кереп югалган гына иде, өстендәге карны кага-кага, чаттан улларының укытучысы килеп чыкты.</i> Г.Гыйльманов</p><p>11) Мөнәсәбәтле сүзләрнең иярчен җөмләдәгесе янында килеп, «һәммәсе, һәр» мәгънәсен тудыруда катнаша. <i>Газета-журналда басылган шигырьләрнең дә кайсын гына карасаң да, тынычлык һәм сугыш турында булыр. </i>Р.Миңнуллин</p><p>12) Сорау алмашлыгы белән килеп «һәммә, һәр, теләсә кайсы» мәгънәсен белдерә. <i>Исән булса, нинди нужаларга гына түзми адәм баласы!</i> М.Әмир. <i>Үзенә ошамаган яки, үзенә ошап та, укучылар күңеленә барып җитә алмаган әсәрләр кайсы гына язучының иҗат биографиясендә булмый соң?</i> Н.Фәттах</p><p>13) Кечерәйтү-иркәләү кисәкчәсе <i>-кай/-кәй</i> функциясен башкара. <i>Калмады туган ил генәм, калды нечкә бил генәм. </i>Җыр.<i> Янма, йөрәк, сызма, күңел, Өзгәләнмә, җан гынам. Күк айкала, җир чайкала, Сынма, рухым, бул чыдам.</i> Р.Вәлиева</p><p>14) Шигырьләрдә, җырларда иҗек санын саклау, ритмында тулылык булдыру өчен кулланыла. <i>Кызыл да гына төлке – урман күрке, Батыр егет, дусларым, ил күрке. </i>Җыр</p><p>15) <b>… гына түгел…, да </b>каршы куючы теркәгеч составында килеп, «бары тик, фәкать» мәгънәсен белдерә<i>. Әйе, явызлык кылган кеше теге дөньяда гына түгел, фанилыкта да үз җәзасын ала. </i>И.Сираҗи. <i>Ул [ефәк корты] тут агачының яфрагын гына түгел, җимешен һәм яшь ботакларын да ашый башлый.</i> Дөньяда ниләр бар</p></p>
</table>
</body>
</html>