 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖЫЛЫ </b> <b> I </b> <i>с.</i> 1) Кояшта торып яки ут ягып җылытылган, температурасы югары булган. <i>Башка вакытларда Мәрьямбикә, аркам туңа дип, көне буе өйдә утыра, безгә кергәндә дә тизрәк җылы мичкә барып сөялә. </i>Г.Бәширов. <i>Кичләрен су май кебек җылы, йомшак. </i>Ф.Яруллин. <i>Тазга җылы су агызды, чалбарны батырды</i>. И.Низамов</p><p>2) Җылылык энергиясе бирә торган. <i>Дюк Ришелье һәйкәле янындагы эскәмиядә аркасын җылы кояш нурларына терәбрәк утырган җиреннән, ул сәяхәткә китүче корабларны төтеннәре офык эченә кереп эрегәнче карап, озатып кала. </i>М.Юныс</p><p>3) Һава торышы нульдән (Со) югары булган. <i>Җәйге төн өй эченә караганда җылырак булса да, Мәрхәбә әби ачык тәрәзә белән йокларга рөхсәт итмәде. </i>К.Кәримов.<i> Иртән торып чыксаң, ялт итеп торган кояш, дымсу җылы, йомшак һава, зәп-зәңгәр күк --- һәм... тирән тынлык. </i>Н.Измайлова. <i>Көзге җылы көннәрдә саклана торган продуктлар өчен салкынча, кояшта җылынмаган һава кирәк. </i>Яшелчә һәм җиләк-җимешне саклау, эшкәртү</p><p>4) Салкыннан, җил-яңгырдан саклый торган, салкынны үткәрми торган. <i>Хайванына җылы такта абзар салды, Хайваннары таза торды – Бик көр булды. </i>М.Җәлил.<i> Ишек ачылганы ишетелде, җылы курткасының изүен ачып җибәргән Әнвәр килеп керде. </i>М.Маликова. ...<i>Әни кешегә, җылы урыннан кузгалып, балаларга әледән-әле күз салырга, өсләренә ябарга туры килә. </i>Ф.Хөсни</p><p>5) Ягып җылытылган, салкын көннәрдә дә суынмый торган. – <i>Кем сиңа анда җылы урын әзерләп куйган да, кем ертык-тишегеңне ямар! – дип, үзенчә өзгәләнде Асылбикәсе. – Җылы өеңдә, кадер-хөрмәттә генә ятасы, – дип карады килен дә. </i>Ф.Хөсни. <i>Югыйсә аларның барысының да төп эш урыннары бар бит: кем табиб, кем журналист, кем инженер, кем студент, ә «милләт» дигәндә, җылы өйләрен дә, гаиләләрен дә калдырып торып, ял көннәрендә булса да ерак юлга чыгып китәләр. </i>Ф.Бәйрәмова. <i>Аның яралы күңеле үзенең җылы куышында, тыныч, тәрбияле тормышта гына савыгыр кебек иде. </i>Г.Бәширов</p><p>6) Үзеннән җылылык бәреп торган, кайнар. <i>--- янымда җылы беләге белән минем беләгемә терәлеп утырган Зөһрә ханым бу минутта миңа аеруча кадерле, аеруча якын булып тоелды. </i>Ә.Еники. <i>Нәфисә җылы учын рәссамның беләгенә куйды. </i>Р.Зәйдулла</p><p>7) Кайнар, әле яңа пешеп чыккан яки кайнатылган. – <i>Тукта, чү, – дип, кунакның чабуына ябышты карт, – әле нинди дә булса җылы ризык бирелергә тиеш... Кунак тагын аякка басты, «җылы ризык»ны көтә алмаганлыгын әйтте... </i>Ф.Хөсни</p><p>8) <i>күч. </i>Якын итү, үз итү, ярату, дуслык хисе сизелеп торган. <i>Иптәшләрнең шундый җылы карашы һәм чын күңелдән әйтелгән теләкләре мине бик дулкынландырды. </i>М.Җәлил. <i>Гаиләдә ничек итеп яхшы, җылы атмосфера тудырырга? </i>Тигез гомер итегез!</p><p><b>2.</b> <i>рәв. мәгъ. </i>Үз итеп, чын күңелдән; якын итеп. <i>Әгәр мин аның салкын-тәкәббер булуы, чамасыз мин-минлеге, шуның аркасында мине кешечә җылы, матур итеп ярата белмәве дип әйтсәм, бу гына аз, бу гына җавап була алмый. </i>Ә.Еники. <i>Аны әйтмичә калдырырга ярамый, чөнки бик тә җылы булып хәтергә сеңеп калган. </i>Ф.Хөсни</p><p> ◊ <b>Җылы авызыңнан чыгып, җылы куеныңа керсен </b>Каргыш сүзләре әйткән кешегә җавап буларак, «миңа әйткән сүзләрең үзеңә әйләнеп кайтсын» дигән мәгънәдә әйтелә. <b>Җылы йөз (чырай) күрсәтү </b>Дусларча якын итү; йомшак, яхшы мөгамәләдә булу; үз итеп карау, читкә какмау. <b>Җылы канат астында </b>Ата-анасы яки кемнең дә булса яклавында булу. <i>Машина аларга берникадәр дәрәҗәдә Алланы алыштыра бугай, машина ишеген шартлатып ябып кую Ходай Тәгаләнең җылы канаты астына кереп утыру белән бердер боларга... </i>Н.Измайлова. <b>Җылы канлы </b>Ихлас күңелле, кешелекле, аралашучан, илтифатлы. <i>Үсәр яхшылыгың, син яхшы булсаң; Җылы канлы итәр ул, вәхши булсаң. </i>Г.Тукай. <b>Җылы кочак </b>1) Җылылык бөркелеп торган, кайнар, дәртле.<i> Ул тылсымлы, җылы кочагында Кемне телгән, кемне назлаган... Сихри көчен татып мәхәббәтнең, Кемнәр генә һуштан язмаган?! </i>М.Хөсәен; 2) Йөрәккә, күңелгә тынычлык, рәхәтлек хисләре бирә торган. <i>Зөһрә ханым исә, галәмне, иркәләп, җылы кочагына алган шушы юаш, хәвефсез тынлык аша, гүя узып киткән сугышның ерактагы дәһшәтле гөрелтесен тыңлый иде. </i>Ә.Еники. <b>Җылы кулдан </b>Бер уңайдан, бер эш артыннан ук икенчесенә күчеп. <b>Җылы сүз </b>Кешегә йомшак, илтифат күрсәтеп эндәшеп әйтелгән ягымлы сүз. <i>Салкын йөзледән җылы сүз көтмә. </i>Мәкаль. <i>Тиз, сиздерми гомер үтә, Бер җылы сүз көтә-көтә. </i>Ф.Кадыйрова. <i>Сез гаеп итмәгез, мин Зәйтүнә Мәҗитовна хөрмәтенә тост күтәрәм! Анда дәваланган, аның җылы сүзеннән үк шифа алган йөзләгән хатын-кызлар исеменнән рәхмәт әйтәм мин аңа! </i>М.Маликова. <b>Җылы тәнеңдә тузсын </b>Яңа киемне котлап, «үзең киеп туздырырга язсын» дигән мәгънәне белдереп әйтелә торган теләк сүзе. <b>Җылы тәнкыйть </b>Үз итеп, кимчелекләрне кабартмыйча, дусларча ясалган тәнкыйть. <b>Җылы урын (җир) </b>Артык көч куймыйча хезмәт итә торган, табышлы һәм уңайлы эш урыны. <i>Җылы җиргә урнаштым, диген, ә, --- матур гына итеп. </i>Р.Зәйдулла. <i>Ләкин андый җылы, хәвеф-хәтәрсез урынга эләгү өчен, күпмедер сарык кирәк, тана кирәк була. </i>Г.Бәширов. <i>Анасы шундагы колхозга завхоз булып урнашкан. Җылы урынны ярата торган адәм иде ул. </i>В.Нуруллин. <b>Җылы хәбәр</b> Шатлыклы хәбәр; яхшы, күңелне тынычландыра торган хәбәр</p></p>
</table>
</body>
</html>