 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАПЛА’У</b>  <i>ф</i>. 1) Нинди дә булса өслеккә икенче бер әйбер түшәү, җәю. <i>Һәр тактасы бүрәнәдән яңа гына телеп алынганмы – сап-сары килеш. Аның садәлеген капламас өчендер, постау я эскәтер япмаганнар, хәзинәдә бары ялангач такта өстенә шул килеш кенә тезелгән</i>. К.Кәримов</p><p>2) Берәр әйбернең өстен капкач яки башка берәр нәрсә белән томалау, ябу.<i> Суны капламасаң, Бичура тыгылып кулын юа, имеш, савыт-сабаны юмый калдырсаң, Бичура килеп ялый икән... </i>Р.Габделхакова. <i>Бу якларның сәер бер үзенчәлеге бар шул: август урталарында нык кына суытып ала, бакчадагы помидор-кыяр түтәлләрен капламасаң, бетерә.</i> М.Маликова</p><p>3) Тән, баш, кул-аяклар һ.б.ны нәрсә белән дә булса ябу, бөркәү.<i> Ә тегесенең исендә дә юк: шакмаклы фуражкасын ямьшәйтеп башына каплады да, ирене белән генә пачкадан суырып чыгарып, авызына сигарет капты, бер кулын рульдән ычкындырып, фокусчыдай җәһәт кенә шырпы кабызды. </i>Р.Вәлиев. <i>Ләкин мунчага кергән вакытта – ялгыз, әгәр кеше булса, гәүдәнең билдән түбән өлешен каплау өчен, билгә бәйли торган җәймә белән булырга тиешле. </i>Р.Фәхретдинов</p><p>4) Нәрсәнең дә булса икенче бер әйберне күренмәслек итүе, ышыклап тору.<i> – Каплама кояшны, миңа яктылык, җылылык кирәк! – дип кычкыра Гыймай болытка.</i> Ф.Яруллин. <i>Хатыннар мине чорнап алдылар: «Кайда ул? Кайда? Без күрмибез!» – диләр. «Әнә теге торба каплый. Хәзер килеп чыгачак», – дим. </i>М.Юныс</p><p>5) Кереп-чыгып яки үтеп йөрү юлын бикләү, ябу. <i>Машиналар бер-берсенә юлны каплый-каплый</i> <i>чабышалар.</i> Р.Батулла</p><p>6) Тәрәзә, ишек һ.б.ларны берәр нәрсә белән ябу, томалау. <i>– Ә моны ник каплап тотасың? – дип сорады Зөфәр, дивардагы каплаулы рамга ишарәләп</i>. М.Маликова. <i>Төн авышкач, тәрәзәне әйбәтләп каплады да ут кабызды.</i> Р.Сәгъди</p><p>7) Берәр нәрсәнең астын өскә әйләндерү. <i>Әсхәт стаканны әйләндереп үк каплады. </i>И.Нуруллин. <i>Ул чынаягын каплады да, аның өстенә тастымалын ябып, торып китәргә әзерләнде.</i> Г.Бәширов. <i>Кодагый, кияү белән чәкештереп, тынмыйчы бер кружка бузаны эчеп бетерде дә өстәлгә каплады</i>. Һ.Такташ. <i>[Әнкәм] Бер иртәдә ярты чынаяк чәй эчкәч, чынаягын каплады, озак итеп амин тотты ---.</i> Д.Салихов</p><p>8) Томалау (болыт, томан, караңгылык, күз яше һ.б.ш.лар тур.). <i>Кояш янып торса, Болыт каплау белән Сүнәмени җирдә яктылык. </i>Ф.Кәрим. <i>Дары төтене, дегет кебек корым яктылыкны каплады.</i> Х.Камалов.<i>Күзне яшь каплады.</i> М.Мәһдиев</p><p>9) Үз гәүдәң белән томалау. <i>Читтән карап торган кеше әлеге күренешне, ике балалы тигез гаилә учагын саклап калу өчен амбразура каплау, дияр иде. </i>К.Кәримов. <i>Ватан-Ана ягына очкан ядрәләрне күкрәгең белән каплау өчен генә дә бу дөньяга килүең – үзе зур Бәхет!</i> Ш.Мостафин</p><p>10) Буяу; сөртү. <i>Аерым өлешләрне сварка ярдәмендә үзара беркетәләр һәм камераның эчке ягын силикатлы эмаль белән каплыйлар</i>. Суыту машиналары һәм криоген техника. <i>Балавыз акбур белән ясалган рәсемне төзәтү дә, бер төсне икенчесе белән каплау да мөмкин түгел</i>. Рәсем ясарга өйрәнәбез</p><p>11) Басу, күмеп китү (үлән, кар, тузан һ.б.). <i>Кышка да кердек: урамнарны, йорт түбәләрен ап-ак, йомшак кар каплады (ул чакларда Уфа карлары бик чиста була торган иде)</i>. Ә.Еники. <i>Ләкин андый сукмакларның берсе дә гамәлгә ашмады, аларны үлән каплады.</i> Х.Туфан.<i> Март аенда ук җир арчылып, апрельдә, офыктан офыккача, бөтен дөньяны яшеллек каплады</i>. Г.Гыйльманов</p><p>12) Бик күп булу, күпләп чыгу (сипкел, бетчә, җыерчык һ.б. тур.). <i>Оялмаслык та түгел, бөтен битен бетчә каплаган бит ---.</i> Сабантуй</p><p>13) <i>хәрби</i> Махсус билгеләнгән сугышчылар отряды дошман игътибарын үзләренә җәлеп итеп, төп көчләрнең чигенүенә яки нинди дә булса операцияне башкарып чыгуына ярдәм итү. <i>Газинур Володяның соңгы группа белән безнекеләрнең чигенүен капларга калганлыгы турында әле бүгенгәчә [Екатерина Павловнага] әйткәне юк.</i> Г.Әпсәләмов</p><p>14) <i>сир.</i> Талант, сәләт яки мөмкинлекләрдән файдаланмыйча, омтылышларны басып, томалап тору. <i>[Иштуган]: Ник, мин әйтәм, мондый кыйммәтле тәҗрибәңне каплап яттың? </i>Г.Әпсәләмов</p><p>15) <i>күч</i>. Тотылган акча, чыгым, зыян һ.б.ны кире кайтару.<i> Концерттан килгән керем бар чыгымнарны да каплады. </i>Р.Миңнуллин.<i> Куян асрауга тоткан чыгымнарны каплау бер хәер, зур керем алу турында хыялланып йөри [директор].</i> Р.Мулланурова. <i>Минем эшчеләрем генә эш хаксыз калырга мөмкин, безнең зыянны каплаучы, дотация, субсидия бирүчеләр юк. </i>Р.Мирхәйдәров</p><p>16) <i>күч</i>. Җитешсезлекләрне, начар эшләрне яшерү, күрсәтмәү. <i>Матурлык йөз гаепне каплый.</i> Мәкаль<i>. Мин дә ялкау ягын якламыймын, Гөнаһлының гөнаһларын капламыймын. </i>З.Мансуров</p><p>17) <i>күч</i>. Биләп алу, киң мәйданга, урынга, өлкәгә таралу, җәелү турында (тавыш, куркыныч хәл, дәһшәт, кризис һ.б.). <i>Бу вакытта инде төтен бөтен тирә-якны каплаган иде. </i>А.Галиева. <i>Бөтен дөньяны сугыш сөреме каплады.</i> Г.Бәширов.<i>Кинәт бөтен дөньяны Караңгылык каплады...</i> Л.Лерон</p><p>18) <i>күч</i>. Күңелне, эчке дөньяны биләп алу (кайгы-хәсрәт, борчу, сагыш, күңелсезлек һ.б.). <i>Күз аллары караңгыланды, күңеле болганды, миен хәвефле уйлар каплады.</i> Т.Галиуллин. <i>Ләкин ниндидер бер курку күңелен каплый да бөтен батырчылыгын һәм танышасы килү тойгысын югалттырырга тырыша иде.</i> Ф.Әмирхан</p><p>19) <i>күч</i>. Суны, эчемлекне төбенә кадәр эчү, бушату. <i>Бер рюмка затлы эчемлекне каплагач, телләр ачыла башлады.</i> Г.Галиев. <i>Бернәрсәгә кул бармый иде, җаен туры китереп берәр стакан каплау турында гына уйлап йөри идем</i>. Г.Мөхәммәтшин. <i>Сәлах батырлык өчен икенче рюмканы да каплады.</i> Г.Әпсәләмов</p><p> <b>Каплап алу </b>Тиз арада каплау. <i>Күз алдын ялкын каплап алды</i>. Н.Фәттах. <i>Коңгырт куе чәче матур булып түгәрәкләнеп килгән шәрә муенын, иңбашларын, бөтен йөзен каплап алды</i>. Г.Бәширов. <i>Борынгы Истанбулны төрле төстәге утлар каплап алды</i>. Н.Нәҗмиев. <i>Кара кайгы каплап алды бар дөньямны</i>. Казан утлары</p><p> <b>Каплап бару </b>Рәттән барысын да каплау. <i>Кайберәүләр өчен тәрҗемә ул бер сүзне икенче сүзгә каплап бару гына кебек ---.</i> Х.Сарьян.<i> --- товарлар ала һәм аларны өч-дүрт бәя белән базарга чыгарып сата, шулай итеп, көндәлек расходларын каплап бару өстенә, Җәлтәфиновның жалованьесе, 140 сумнар гына булса да, янга кала бара.</i> Һ.Такташ</p><p> <b>Каплап бетерү </b>Бөтенләй каплау, барысын да каплау. <i>Өеңдә бөтен җирне тузан каплап бетергән икән бит. </i>Сөембикә</p><p> <b>Каплап җиткерү </b>Тулысынча капау; тиешле дәрәҗәгә китереп каплау. <i>Чәйнекне каплап җиткермәгән булганнар ахры.</i> Юлдаш</p><p> <b>Каплап калу </b>Каплаган хәлгә китерү. <i>Безнең арттан күк йөзен кара болыт каплап калды.</i> М.Мәһдиев</p><p> <b>Каплап килү </b>Даими яки регуляр рәвештә каплау; аз-азлап каплау. <i>Чыгымнарны каплап килү</i></p><p> <b>Каплап китү </b>Көтмәгәндә каплау. <i>Җидегән вакыйгалары исә аның яңа әсәренең пафосын, рухын тоташ фаҗига күләгәсе белән каплап китте</i>. Г.Бәширов. <i>Ул, кар каплап киткәнче, минем эзне югалтмаска тырышып, артымнан килә.</i> Г.Галиев. <i>--- сугыш заманы күренешләре элекке тыныч еллар күренешләрен каплап китә</i>. Г.Әпсәләмов</p><p> <b>Каплап кую </b>Капланган хәлгә китерү. <i>Комган авызына каплап куйган көмеш аякны бер кулына, комганның үзен икенче кулына тотып, бик бирелеп ачы бал агыза башлады.</i> Н.Фәттах. <i>Камил чынаягын, авылча итеп, төбен өскә каратып каплап куйды</i>. Г.Бәширов</p><p> <b>Каплап тору </b>Капланган хәлдә тоту. <i>Җиңсез ул киемнәрнең озынрак булган сул як итәге ирләрнең сул як ботларын каплап тора иде.</i> Н.Фәттах. <i>Кәефе нәкъ әнә шул томанмы, вак яңгырмы каплап торган шыксыз пычрак һава төсле – өметсез. </i>Г.Бәширов</p><p> <b>Каплап чыгу </b>Барысын да каплау. <i>Кунаклар җыелганчы дип, сый-нигъмәт белән тулы өстәл өсләрен зур япма белән каплап чыктым.</i> А.Галиева</p><p> <b>Каплый бару</b> Торган саен ныграк каплау. <i>Аңа мондагы җанлы, яңа, «интересный» егетнең ачык сурәте ерактагы тонык</i> <i>Сәгыйтьне каплый бара, аны кызыксызга әйләндерә бара шикелле тоелды.</i> Н.Фәттах</p><p> <b>Каплый башлау</b> Капларга керешү. <i>Җил-давылсыз тынычлыкта яшәгәндә, теләкләрне, омтылышларны май каплый башлый</i>. М.Юныс. <i>Хатынымның болытсыз күк шикелле зәңгәр күзләре кинәт зурайдылар, аннары аларны томан каплый башлады.</i> Ф.Яруллин</p><p> <b>Каплый төшү</b> Бераз каплау; тагын да күбрәк каплау. <i>Әни, авызын каплый төшеп, елмаебрак өйалды ишегеннән карап тора</i>. Г.Бәширов</p></p>
</table>
</body>
</html>