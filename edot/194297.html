 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖИМЕРЕЛҮ </b> <i>ф.</i> <b>1. </b>1) Оешкан, корылган нәрсә ишелү, ватылу, таралып китү. <i>Малайлар: «Багор кирәк! Багор! Күпер җимерелде!» – дип кычкыра-кычкыра, урам буйлап йөгерештеләр. </i>М.Галәү. <i>Сигез балалы Рабига карчыкларның өе җимерелгәч, бурасын урманнан туры шуларга кайтартты. </i>Ф.Яруллин. <i>Тәрәзәләр ватылган, чиләкләр яньчелгән, утыннар җимерелгән, сулар түгелгән, арбалар ауган. </i>М.Фәйзи</p><p>2) Хәрабә хәленә килү, җимереклеккә әйләнү. <i>Кавдивизиянең йөгерек атлары баскан җирдә дошманның --- ватылган, җимерелгән станцияләре генә калды. </i>А.Шамов. <i>Бу шәһәрдә каты сугышлар булган. Йортлар җимерелгән, урамнарда йөрерлек түгел: таш, кирпеч кисәкләре өелеп ята. </i>Г.Бакиров. <i>Үчен алды халык улы, үчен алды изге җирләрнең, Җимерелгән шәһәр, авылларның, Үтерелгән хатын, ирләрнең. </i>Ә.Исхак</p><p>3) Убылу; уелып, ишелеп төшү. <i>Шахтаның җимерелүен хәбәр иттеләр. </i>М.Гафури. <i>Таулар җимерелү нәтиҗәсендә, тау илләрендә дә тигезлекләр барлыкка килүе мөмкин</i>. Физик география. <i>Җимерелгән тау токымнарын елгалар яңадан диңгез һәм океаннарга алып китә, шулай итеп, таулар җимерелә, һәм процесс туктаусыз дәвам итә. </i>Физик география</p><p>4) Ватылу, сыну; эшләргә, файдаланырга яраксыз хәлгә килү. <i>Алар утлыгы җимерелгән --- самавырдан --- гадәттә эчелә торган чәйне эчтеләр. </i>Ф.Хөсни</p><p>5) Яшәүдән туктау, юкка чыгу, бетү. <i>Дөнья җимерелде, яисә шуңа охшашлырак бер хәл булды, дип уйладылар бугай. </i>Ш.Камал. <i>Ләкин Ш.Мәрҗани Болгар шәһәренең, тәмам җимерелеп, юкка чыгуының сәбәпләрен күрсәтми. «Болгар шәһәренең кайчан һәм ни сәбәпле җимерелгәнлеген һичбер китапта күргәнебез юк», – дип яза ул. </i>Ә.Хәйри. <i>Чилидагы җир тетрәү нәтиҗәсендә, уннарча шәһәр бөтенләй җимерелде, йөзләрчә торак җир өстеннән юкка чыкты. </i>Физик география</p><p>6) Гамәлгә ашмау, үтәлмәү, юкка чыгу<i>. Җайланып килә торган эш белән канатланган укытучыны кинәт шикләнү, курку чолгап алды: әллә тагын җимереләме минем эш? </i>Ә.Фәйзи. <i>Гадәттә, хыял белән яшәүчеләр, планнары җимерелсә, ни эшләргә белмичә, каушап калалар. </i>М.Юныс</p><p>7) Нигездән үзгәрү, бетү. <i>Ләкин беребез дә: «Ә менә мин белмим», --- дип әйтергә батырчылык итмәде. Ул кемгә кирәк? Әйдә, ындырдагы апаларның «укыган кеше – укыган кеше инде» дигән уйлары җимерелмәсен... </i>Х.Сарьян</p><p>8) Тормыш агышының, эшнең һ.б.ның урнашкан тәртибе бозылу, үзгәрү. <i>Аның бар кебек шатлык вә өметләре җимерелгән, бигрәк тә Газизә өчен кайгыра, аны кызгана иде. </i>Ш.Камал</p><p>9) Берәр әгъзага зарар килү, зарарлану, саулыгын, бөтенлеген югалту. <i>Аның йөзе, изелеп, канга баткан, баш сөяге ватылган, маңгае, чигәләре буй-буй җимерелгән, --- сул як кулбашы канлы туфрак белән укмашып беткән иде. </i>Г.Ибраһимов. <i>[Тоткынны] Нык кыйнаганнар, күз-каш җимерелгән, яңаклар кутырлап каткан, күзләр йомык... </i>А.Гыйләҗев. ...<i>Борыны җимерелгән бер малай, читкәрәк китеп, зур гына кар кисәге белән борыныннан килгән канны туктатырга тырыша. </i>Ә.Фәйзи</p><p>10) <i>күч. </i>Какшау, таркалу; бетү, юкка чыгу хәленә килү. <i>Ул үзенең бәхете җимерелмәгәнен, якты күккә тик вакытлы кара болыт кына сарылганын сизенде. </i>Г.Ибраһимов. <i>Билалның мәхәббәте кире кагылгач, ул тагын шиккә төште: бу – нәрсә, Гәүһәрнең бик эредән сайлануымы, әллә тормышы бер җимерелгәч, икенче тапкыр үтә сак кылануымы? </i>Г.Әпсәләмов. <i>Гайбәте бер хәл, минем язмышым җимерелде әле монда. </i>Казан утлары</p><p>11) <i>күч. </i>Кәефсезләнү. <i>Аларның авыз-борын салынган, каш-күз җимерелгән, [эчтән] көеп йөриләр. </i>Ф.Әмирхан. <i>Анкетаны караганнан соң, начальникның кашы җимерелде. </i>М.Юныс</p><p>12) <i>күч. </i>Ару, йончу, хәлсезләнү<i>. Җир астыннан җимерелеп чыгасың да, чак-чак тамак ялгап, сигез-тугыз сәгать изелеп йоклыйсың. </i>Ш.Камал. <i>Бер ел эчендә ул бетеренгән, җимерелгән</i></p><p><b>2. җимерелеп</b> <i>рәв. мәгъ.</i> 1) Бик күп булып, берсе өстенә икенчесе өелеп.<i> Язгы ташуда бозлар җимерелеп килә</i></p><p>2) Үз-үзеңне аямыйча, күп көч түгеп. <i>Бросьте, пожалуйста, әллә мин каторжникмы, җимерелеп эшләргә! </i>Ш.Камал</p><p> ◊ <b>Җимерелеп агу </b>Актарылып, ярсып, көчле ташкын булып агу. <i>Җир, күк – һәммәсе, югарыда җилләнеп, дулкынланып, тау-тау җимерелеп аккан болытлар белән караңгы төскә чумдылар. </i>Г.Ибраһимов. <b>Җимерелеп уңу (үсү) </b>Бик яхшы уңу, мул булып үсү.<i> Зур-зур болытлар күк йөзен каплап килә, тау-тау булып, Җимерелеп үскән игеннәргә карап, зур яу булып.</i> М.Гафури</p><p> <b>Җимерелә бару </b>Вакыт узган саен ныграк җимерелү, җимерелүе акрынлап арту. <i>Аяклана алмаслык хәлгә җитеп җимерелә барган тормыш, нәтиҗәсез эшчәнлек заманы килә</i>. М.Гайнетдин. <i>Бу хәлләр [рухи кризис] күбрәк аның аттестатка имтиханнар тапшырып, университетка укырга керү хыялы җимерелә баруы белән бәйләнгән булса кирәк</i>. Р.Әмирханов</p><p> <b>Җимерелә башлау</b> Җимерелергә тотыну. <i>Ми эшчәнлеге тукталса, бу процесслар куелган чикләрдән чыгып, барлык әгъзалар таркала, ә кеше система буларак җимерелә башлый</i>. И.Әмирхан</p><p> <b>Җимерелә төшү </b>Беркадәр, бераз җимерелү; тагы да җимерелү. <i>Завучның болай да сытык чырае тагын да җимерелә төште</i>. Р.Батулла</p><p> <b>Җимерелеп бару </b>Көннән-көн ныграк җимерелү, акрынлап, аз-азлап җимерелү. <i>Алар искереп, җимерелеп барган агач баскычтан тиз-тиз генә өскә күтәрелделәр. </i>А.Шамов</p><p> <b>Җимерелеп бетү </b>Бөтенләй, тулысынча җимерелү. <i>Юл буендагы машина калдыклары, унар, уникешәр йортлы кечерәк, күбесе җимерелеп беткән авыллар – барысы да кар астында калганнар. </i>Г.Әпсәләмов. <i>Таш түшәлгән бу юл да --- казылып, җимерелеп беткән иде. </i>А.Шамов. <i>Казанның бик күп биналары җимерелеп бетте</i>. Р.Батулла</p><p> <b>Җимерелеп китү </b>Кинәт җимерелү. <i>Җимерелеп китте чергән диварлар, матчалар. Тумырылып китте югартын төрле ерткыч патшалар... </i>Ш.Бабич</p><p> <b>Җимерелеп төшү </b>Ишелеп җимерелү. <i>Әлеге тирес яккан зур боз кисәге иске күпергә барып бәрелде дә, күпер, шатыр-шотыр килеп, җимерелеп төште. </i>М.Галәү. <i>Бу бушлык зурайгач, үз өстендәге өс катын күтәрә алмаганлыктан, каты җимерелеп төшә. </i>Ф.Әмирхан. <i>Ии, илаһи! Җиз морҗалардан кычкыртуларын ишетсәң, күк җимерелеп төшә, диярсең. </i>К.Нәҗми</p><p> <b>Җимерелеп яту </b>Әле, хәзер җимерелгән хәлдә булу</p></p>
</table>
</body>
</html>