 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖЫЛЫНУ </b> <i>ф.</i> 1) Кояш, янган ут, электр һ.б.ш. тәэсирендә җылы хәлгә килү. <i>Яшен үткән урында һава бик нык җылына, аның басымы, күз ачып йомганчы, берничә мең атмосферага кадәр күтәрелә. </i>Могҗизалар энциклопедиясе. <i>Кәлтә иртән кояшта җылынырга ярата һәм актив була, ә төнлә сүлпәнләнә. </i>Хайваннар дөньясы</p><p>2) Җылы урында торып туңган, күшеккән тәнне җылы хәлгә китерү. – <i>Йә, җылындыңмы инде? – дип сорады ул миннән. </i>– <i>Юк, юк, җылындым, – дидем мин... </i>Ә.Еники. <i>Туңып беткәнсең бит, йолдызым! Җылынырга кирәк сиңа. </i>М.Маликова. <i>Гадәттә, көтүдә берничә мең болан була. Көчле бураннарга юлыккан очракта, җылыну өчен, [алар] тыгыз өер булып тупланалар. </i>Хайваннар дөньясы</p><p>3) Суыктан җылыга әйләнү, җылы хәлгә килү.<i> Тритоннарның үрчүе һәм үсеше безнең регион шартларында апрель-майда яхшы җылынган сулыкларда уза. </i>И.Рәхимов<i>. Аш җылынды. Өй җылынды</i></p><p>4) Һава торышы үзгәреп, көннәр җылыга әйләнү. <i>Кышкы көннең җылынуына ышанма, дошманның көлүенә ышанма. </i>Мәкаль</p><p>5) <i>күч. </i>Кайнар хисләрдән дәрт туу, энергия, илһам барлыкка килү; өмет уяну. <i>Ялгыз утын янмас, ялгыз куен җылынмас. </i>Мәкаль. <i>Күшеккән күңелем җылынсын – Кулларым учыңа алсана! Күшеккән күңелем җылынсын – Җанымны учыңа салсана! </i>Ш.Җиһангирова. <i>Аралар да бераз җылынмасмы, югыйсә, балаларга сиздермәс өчен генә курчак уйнап кыланалар. </i>И.Низамов</p><p>6) <i>күч. </i>Кемнең дә булса канаты астында рәхәт яшәү, аңардан файдалану. <i>Тик, әнә теге мошенник Хәсән аны харап итә: без – социалист-революционер, без фәлән, без төгән дигән булып, Сафин тирәсендә җылына, нәгъләт. </i>Ш.Камал</p><p> <b>Җылына бару </b>Әкренләп җылыну, вакыт узган саен җылылыгы арту</p><p> <b>Җылына башлау </b>Җылынганы сизелү</p><p> <b>Җылына төшү </b>Бераз, берникадәр җылыну; беркадәр җылынган хәлгә килү</p><p> <b>Җылынып алу </b>Кыска вакыт эчендә, берникадәр җылыну</p><p> <b>Җылынып бетү </b>Тәмам, ахырынача җылыну</p><p> <b>Җылынып җитү </b>Тиешле дәрәҗәгә килеп җылыну. <i>Кояш югары менеп киткәч, һава җылынып җиткәч, көтүләре белән бергәләшеп, җиң сызганып, күмәкләшеп [умарта кортлары] эшкә ашыгалар. </i>А.Алиш.<i> – Китәсез дәмени инде? – диде ул. – Җылынып та җитмәгәнсездер... </i>Ә.Еники</p><p> <b>Җылынып китү </b>Тиз арада җылыну; кинәт җылынган хәлгә килү. <i>Чынлап та, мин әле бер дә җылынып китә алмый идем. </i>Ә.Еники. <i>Кечкенә Хәлилне үз араларына алып салдылар. Балаларыннан да бигрәк, үзләре җылынып киткән кебек булдылар. </i>Ф.Хөсни</p><p> <b>Җылынып тору </b>Әле, хәзерге вакытта җылыну</p><p> <b>Җылынып чыгу </b>Тулысынча җылы хәлгә килү</p></p>
</table>
</body>
</html>