 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АРАЛАШУ</b>  <i>ф.</i>  <b>1</b>. 1) Кем белән дә булса дустанә мөнәсәбәттә бәйләнеш тоту, еш очрашу, сөйләшү, фикер алышу, күрешү. <i>Әти-әниләре аралашмагач, алар да читләште.</i> М.Әмирханов. <i>Заһит алар белән турыдан-туры мөнәсәбәттә тормый, аның әле хәтта колхоз җитәкчеләре белән дә якыннан аралашканы юк.</i> М.Әмирханов. <i>[Муса]</i> <i>Рабфакта белем эсти, газета-журналлар белән элемтә тота, язучылар, зыялылар белән аралаша.</i> Ф.Сафин // Туган-тумачалар һ.б. белән бик якын булу, аларның хәл-әхвәлен белешеп, ярдәмләшү. <i>Кода-кодагый булып, үз ишләрең белән аралашып, ярдәмләшеп яшәүгә ни җитә?!</i> Ф.Латыйфи // Ир-ат яки хатын-кыз белән очрашу, үзара якын мөнәсәбәттә булу. <i>Әмма Ләйлә барысын да кире какты, ир-ат заты белән аралашмады, кияүгә чыкмады.</i> Ф.Латыйфи</p><p>2) Нәрсә дә булса бергә кушылу, буталу. <i>Кыскасы, Гайниянең онга тиенү шатлыгы, бер үк вакытта, «җиремне ничек сөрдерим?», «кемгә барып егылыйм?» сорауларыннан килеп туган кара кайгы белән аралашты</i>. Ф.Хөсни. <i>Теге яктан тынчулык, биредәге сидек исе белән аралашып, күңелне болгатып җибәрде</i>. Ф.Садриев. <i>Союзниклар, Италиягә төшкәч, немец гаскәрләре белән бергә аралашып сугышканнар</i>. Ш.Маннур. <i>Ишек төбенә килеп җитәрәк, әче сыра белән аралашкан тынчу һава борынын ярып керде</i>. Н.Хәсәнов. <i>Кыздан кояш нурлары белән аралашкан чәчәкләр исе, урман исе, дала исе килә иде</i>. С.Поварисов</p><p>3) Аңлашу, сөйләшү. <i>Ерткыч җанвар белән ничек аралашырга?</i> Р.Фәизов</p><p><b>2.</b> <i>и. мәгь</i>. Сөйләшү, фикер алышу, аңлашу. <i>Әгәр кеше зыялыларның аралашу кагыйдәләрен бозса, ул үзенең кешелек дәрәҗәсен шик астына куя</i>. Ф.Углов. <i>--- икенчедән, зонаның сахра түгеллеген онытмыйк – анда аралашу да чикләнгән</i>... С.Йосыпов. <i>Аның сүзләренә караганда, «Беренче канал» тамашачылар белән аралашу моделен алыштырырга җыена.</i> Шәһри Казан</p><p> <b>Аралаша</b> <b>бару </b>Торган саен күбрәк аралашу. <i>Чөнки ул, берәр сүзләп-берәр сүзләп ана телендә аралаша барып, сизелми генә алмаша ала</i>. Г.Алпаров. <i>--- төрле башлангыч һәм юнәлешләрнең үзара кушыла, аралаша баруы «Рәссам»да ачык чагылышын тапкан</i>. Т.Галиуллин</p><p> <b>Аралаша</b> <b>башлау </b>Танышлык урнаштыру, аралашырга керешү. <i>Аның Габдулла Тукай белән якыннан аралаша башлавы һәм дуслашып китүе дә шушы вакытларга туры килә.</i> Р.Даутов </p><p> <b>Аралаша</b> <b>бирү </b>Аралашуны дәвам итү. <i>--- аргыяк – биргеякка, биргеяк аргыякка карата күпмедер дәрәҗәдә «оппозиция» саклап яши, уйнаша, сугыша, җырлаша, аралаша бирә иде.</i> М.Мәһдиев </p><p> <b>Аралаша тору</b> <i>к.</i> <b>аралашып тору</b>. – <i>Беренчедән, кешеләребездә нечкә зәвык тәрбияләсә, икенчедән, шулай язучылар белән аралаша торып, кем белә, безнең проблемалар турында да әдәби әсәрләр туар, – диде ул.</i> Р.Хисмәтуллин</p><p> <b>Аралаша төшү</b> Тагы да аралашу; бераз аралашу</p><p> <b>Аралашып алу</b> Кыска вакыт эчендә, тиз арада аралашу. <i>Аның белән аралашып алу кирәк булыр сиңа. </i>Т.Галиуллин</p><p> <b>Аралашып бару</b> Берсе артыннан икенчесе эзлекле рәвештә аралашкан булу. <i>Соңрак гарәп һәм латин хәрефләре аралашып барган</i>. И.Надиров. <i>Ике тавыш аралашып бара – кыңгырау һәм тояк тавышлары.</i> М.Хуҗин. <i>Анда мәгънәсез җырлар мәгънәсез сүзләр белән аралашып бара</i>. Мәйдан</p><p> <b>Аралашып бетү</b> Тулысынча үзара буташып аралашу. <i>Юллар, сукмаклар аралашып беткәннәр.</i> А.Шамов</p><p> <b>Аралашып китү</b> Ниндидер моменттан, вакыттан соң аралашу, аралаша башлау. <i>Теге көнне танышкан Гайнан исемле сөйкемле егет белән якыннан аралашып киттек.</i> С.Йосыпов. <i>Ләкин язучы халкы бик тиз аралашып китә бит ул.</i> Р.Сибат. <i>Мин бит сине, кешеләр белән тиз аралашып китүдән горурлыгы тыя, дип уйлый идем.</i> М.Хуҗин</p><p> <b>Аралашып тору</b> Һәрвакыт, даими, гел аралашу. <i>Кыюсызлык «һәрдаим үз-үзеңә ышанмау» дигән хәерсез хис-гамәл белән аралашып тора.</i> З.Хөснияр</p></p>
</table>
</body>
</html>