 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ГӨРЛӘ’Ү</b> <i> ф.</i> <b>1.</b> 1) Күгәрченнең тавыш бирүе, гөр-гөр килүе. <i>Җилфер-җилфер җилләрдә лә, хәлләр хәтәр илләрдә. Күгәрченем, Өмми-кошым, хәлең бармы гөрләргә? </i>Җыр. <i>Кыегында сары нарат йортның Күгәрченнәр гөрләп утыра.</i> Г.Хуҗиев. <i>Парлыга саныйлар кешеләр, Кыекта күгәрчен гөрләсә...</i> Ф.Гыйззәтуллина</p><p>2) <i>күч.</i> Йомшак, ягымлы тавыш белән сөйләү. <i>– Бибинурга бүләк булдымы? – дип сорады Зөһрәбану. – Аңа да эләкте, – дип гөрләде --- Галикәй. </i>А.Гыйләҗев</p><p>3) Хәрәкәттәге техника, эшләп торган механизмнар тоташ шау, гөжләү, гөрелте чыгару. <i>Авыл тутырып техника гөрләде, тыз-быз чабыштылар.</i> М.Мәһдиев. <i>Көлемсерәп йөзеп йөргән Ай яктысында Машина гөрли, үкерә кыр уртасында. </i>Г.Сәгыйров. <i>Дүртенче көнне, экипажның сугыш припаслары беткәч, мотор гөрләгәне ишетелә.</i> Казан утлары</p><p>4) Шау-гөр килү, шаулашу; төрле тавыш белән тулу. <i>Бәйрәм иртә таңнан башлана, шахтёрлар посёлогы көн буена гөрли. </i>Ә.Галиев</p><p>5) Көчле аккан су шаулау, шарлау, көчле янган ут гөжләү һ.б.ш. <i>Таулы матур илләрендә Гөрли агым сулары...</i> Дәрдемәнд. <i>Шаулагыз, гөрләгез, ташкыннар, Сез кабат чыктыгыз юлларга. Кар суын кояшта җылытып, Дөньяның йөзләрен юарга.</i> Н.Дәүли. <i>Җыелган сулары көндез генә юл салган зур елганың гөрләп акканы ишетелә. </i>Г.Сәгыйров</p><p>6) «Гөр-гөр» уенында «әби» ролен үтәү, качкан уенчыларны эзләү</p><p>7) <i>күч.</i> Уңышлы булу, бик җайлы бару (<i>эш, тормыш</i> һ.б.ш.). <i>Кырлар уяна, Басулар гөрли, Һәрбер үсемлек Кояшка үрли. </i>Ф.Яруллин. <i>Саумы, Серёга. Городецкий әле бу. Тормышларың ничек, эшләрең гөрлиме?</i> Р.Мирхәйдәров. <i>Гөрләгән дә булды, дөрләгән дә – Язып бара хәтер барын да: Югалтырга безнең хакыбыз юк Ялганын да, яхшыларын да.</i> Х.Әюпов</p><p>8) <i>күч.</i> Берәр өлкәдә зур уңышларга ирешеп, исеме танылу, даны таралу</p><p><b>2.</b><i> и. мәгъ.</i> 1) Күгәрчен тавышы. <i>Бераз гына колак салып торсаң, тартар кычкыруын да, урман күгәрчене гөрләвен дә, чуллыкның сарык бәэлдәвенә охшаш өзек-өзек җырын да аерасың.</i> Р.Мостафин. <i>--- урман күгәрченнәренең гөрләгәне күңелемә тыныч бер рәхәтлек иңдерә, йөрәгем ярасына мин юаныч-дәвалар табам.</i> Г.Ахунов</p><p>2) Халык төркеменең шау-гөр килүе, гөрләшү</p><p>3) Аккан су, янган ут һ.б.ш. чыгарган тоташ шау</p><p><b>3. гөрләп</b> <i>рәв. мәгъ.</i> 1) Шыбырдап, шаулап, көчле агым белән. <i>Гафу сорый кызың: зәңгәр дулкыныңа Гөрләп аккан канны бик күп куштым, Идел!</i> Зөлфәт. <i>Сугуы шулкадәр көчле булды: Ирек тизлеген югалтты, --- борыныннан гөрләп кан китте, һәм ул авыртудан кычкырып җибәрде.</i> Ф.Садриев</p><p>2) <i>күч.</i> Бик уңышлы, бик җайлы, шәп. <i>Аллага рәхмәтләр укыйм, Гөрләп бара эшләрем. </i>Ф.Яруллин. <i>Без су сибеп үстергәнгә күрә Гөрләп үсте рухи гарипләр.</i> Зөлфәт. <i>Егерме яшь... Йөрәкләрдә мәхәббәтнең гөрләп чәчәк аткан чагы... </i>Казан утлары</p><p> ◊<b> Гөрләп торган</b> Нык үсеш алган, алга киткән, чәчәк ату чорында булган. <i>Гөрләп торган зур цехларда, ышанычлы, җаваплы җитәкчеләрнең кул астында, зур коллективларда җимерттереп эшләгән кешеләр бит алар! </i>М.Маликова. <i>Ә бит заманында гөрләп торган авыл иде шушы Куралык. </i>В.Нуруллин. <i>Гөрләп торган гүзәл шәһәрләрне этләр ята торган хәрабәләргә әйләндерүе ихтималын искәртә.</i> Татар әдәбияты тарихы</p><p> <b>Гөрләп алу </b>Бераз гына гөрләү.<i> --- боз колонналары арасында кышның адашып калган соңгы җилләре уфтаныша, күгәрченнәр гөрләп ала. </i>Ә.Гаффар</p><p> <b>Гөрләп кую </b>Шаулашып алу, шау-гөр килеп алу. <i>Сафта торганнар гөрләп куйдылар: «Разведкага-а-а?» </i>З.Зәйнуллин</p><p> <b>Гөрләп тору</b> 1) Гөрелте тудыру, бертуктаусыз гөрләү. <i>Гөрләп торсын шытыр-шытыр янган мичләр.</i> Г.Тукай. <i>Туп, пулемёт тавышы гөрләп торган кырларда, окоп эченә ятып, иптәшләре белән, көлешеп, махорка төрә.</i> Ш.Усманов</p><p>2) Һәрвакыт шау-шулы булу, гөр килеп тору.<i> Бокалларда шампан ташыр, Гөрләп торыр бәйрәмнәр.</i> Ф.Яруллин. <i>Парк, төрле төсләрдәге утларга чумып, бала-чага чыр-чуына күмелеп, гөрләп тора.</i> Р.Вәлиев</p></p>
</table>
</body>
</html>