 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖИТҮ </b> <b> I </b> <i>ф.</i> <b>1.</b> 1) Пространствода билгеле бер урынга килү, нәрсә белән булса да тигезләнү, якын ук килү. <i>Бер тавыш килде колакка, яңгырады бер заман. Тор, шәкерт! Җиттек Казанга, алдымызда бит – Казан! </i>Г.Тукай. <i>Кызу-кызу атлап, бер чатка җиткәч тә, ул үзе башлап туктатты. </i>Ә.Еники. <i>Өйгә җиткәндә, күңел сизенде: ул подъезда көтеп торадыр. </i>З.Хәким</p><p>2) Нәрсәнең дә булса озынлыгы, киңлеге белән тәңгәл булу, башка берәр нәрсә белән тигез булу. <i>Дулкынланып иңбашына төшкән аксыл чәчләре һәм аяк йөзенә җиткән эре чәчәкле күк атлас халаты белән ул әллә каян ук балкып күренә... </i>Ә.Еники. <i>Казышыр иде – чокыры тирән, буй җитмәс шул. </i>Т.Әйди<i>. Бригадир: «Борыныңа җиткән корсагың белән урак уруы кыендыр...» – дип, күпме үгетләсә дә, Динә кулындагы урагын бирмәде</i>. К.Кәримов</p><p>3) Хәрәкәттәге кешене яки транспортны куып килеп, аның белән тигезләнү. <i>Әтисен куып җиттем дигәндә генә, малай абынып егылды</i></p><p>4) Билгеле бер вакыйга, ел фасылы, көн дәвамындагы иртә, кич, таң һ.б.ш. кебек вакыт аралыгы якынлашу, башланып китү. <i>Көз җиткәч, кердем бакчага, көнбагыш җыярга дип. </i>Г.Зәйнашева. <i>Өйлә җиткәч, Мәскәү елгасына төшереп, су эчереп кайтыр идем. </i>М.Юныс. <i>Ә инде кыш җитеп, тыкрыкларга җилләр, тырышып, кар ташый башласа, Әүхәди үз өенә терәп үк тау ясарга тотына...</i> Ф.Яруллин</p><p>5) Нәрсә дә булса билгеле бер чиккә кадәр үсү, күтәрелү, арту, югары ноктага менү. <i>Бу балыклар елгаларда көтүләре белән йөзеп йөриләр, зурлыгы сирәк кенә 30 см га кадәр җитә. </i>И.Рәхимов. <i>Кайбер агачлар 10 метрга җиткән була. </i>М.Юныс.<i> Нектар составында су 20 %ка кадәр кимегәч, умарта кортлары кәрәз күзәнәкләрен өскә кадәр җиткәнче тутыралар һәм аларны нечкә балавыз капкач белән томалап куялар. </i>Умартачыга ярдәмлек</p><p>6) Сан, күләм ягыннан канәгатьләнерлек булу, кирәк кадәр булу. <i>Йорт салырга уртача берничә дистә мең кирпеч җитә. </i>М.Юныс. <i>Шушы күләмдәге азык умарта кортларын кышын тукландыру өчен генә түгел, бәлки, язгы чорга да (10 – 15 әр кг) җитә, бу исә умарта кортлары семьяларының үсеше өчен бик мөһим. </i>Умартачыга ярдәмлек</p><p>7) Билгеле бер яшькә якынлашу, билгеле бер яшьне тутыру. <i>Кайсыбыз җитәр сиксәнгә? Менә бит сорау кайда! ...Ә шулай да барыгыз да Сиксәнгә җитсен иде. </i>Г.Рәхим. <i>Син дә кырык бишкә җитәсең. </i>Ф.Яруллин. <i>Нәтиҗә буларак, хатын-кыз ялгызлыкка дучар, бик бәхетлеләре генә, кырыкка җиткәндә ничек кирәк алай кияүгә чыгып, иллегә кадәр бала таба... </i>Н.Измайлова</p><p>8) Нәрсәнең дә булса югары стадиясенә якынлашу, соң чиккә кадәр киеренкеләнү. <i>Ул законнарның язылганы да, язылмаганы да кайчак көлке дәрәҗәсенә җитеп, ахыр чиктә бичара хатын-кызның үзенә каршы бер явызлыкка әйләнә бара. </i>Н.Измайлова. <i>Эчке спазма бөтен гәүдәмне шартлап өзелерлек дәрәҗәгә җиткән бер нерв җепселенә әверелдерде. </i>З.Хәким</p><p>9) Билгеле бер вакытка кадәр сузылу, бетмәү. <i>Алар мәңгегә җитәр дип өметләнә идек. </i>М.Юныс. <i>Гомумән, әйберләрнең сыйфаты «ах» итәрлек түгел монда, бездә бер таба утыз елга җитә иде, монда ел саен алыштырырга кирәк, 20 – 30 доллар әле ул. </i>Н.Измайлова</p><p>10) Кемгә дә булса барып ирешү, әйтелү, тапшырылу. <i>Һәр галимнең, һәр шагыйрьнең сүзе Җитсен иде һәрбер күңелгә, Җилләр, сулар тавышы шикелле үк, Үзләренең асыл телендә. </i>Х.Туфан. <i>Мин бу манараны яңабаштан үзгәртеп кордым, яшерен ишекләр куйдым, аулак бүлмәләр ясадым, --- берәү белгәнен икенче белер, өченчегә җитәр, анысы илгә таратыр, манарага үзегез генә керсәгез иде, Ханиян. </i>М.Хәбибуллин</p><p>11) Кирәк хәтле, кирәкле күләмдә булу. <i>Аз да җитә, күп тә бетә, бергә торганга ни җитә. </i>Мәкаль. <i>Америка кебек илдә, нинди генә аз хезмәт хакы алсалар да, тамак туйдырырга һәм киенергә барыбер акчасы җитә. </i>Н.Измайлова. <i>Ә иң кыены: акча җитми башлады. </i>Ф.Яруллин</p><p>12) Балигъ булу, өлгерү. <i>Мин туташ булып җиткән идем инде һәм аңа ихтыярсыздан кызыксынып карый идем. </i>Ә.Еники</p><p>13) Озын булып үсү. <i>Малайның тырнаклары җиткән, тәннәренә кисеп кергән. </i>Ә.Фәйзи</p><p>14) Берәр төрле гозер, үтенеч белән, түбәннән башлап иң югары органнарга кадәр мөрәҗәгать итүне белдерә.<i> Монда сөйләп кенә туктап калмам, министрга кадәр җитәрмен. </i>З.Мансур</p><p>15) Нинди дә булса дәрәҗәгә ирешү, вазифа буенча югары күтәрелү. <i>Дөрес, Галия Гафаровна – уңган һәм кешелекле врач, югалып калмады, абруй казанды, Республиканың баш акушер-гинекологы дәрәҗәсенә җитте. </i>М.Маликова</p><p>16) <b>җитмәү</b> <i>юкл. форм. </i>Кирәкле сыйфатта, тиешле дәрәҗәдә булмау. <i>Угрының урларга кулы җитәр, урладым дияргә йөрәге җитмәс. </i>Мәкаль. <i>Мин беләгемне ычкындырмакчы булып карадым – көчем җитмәде, телем белән дә берни әйтә алмадым. </i>Ә.Еники. <i>Картаю торгынлыгы, яңалыкны аңларга көч җитмәү менә шушыдыр инде, дип уйлап алгач, корабның каюталарын --- тикшерергә керештем. </i>М.Юныс // Кирәк хәтле, кирәкле күләмдә булмау. <i>Җир аз булганлыктан, үз икмәгебез бервакытта да яңага хәтле җитми торган иде. </i>Г.Бәширов. <i>Суларга һава җитми, урамга чыгасы килә. </i>М.Маликова.<i> --- хезмәт хакы очын-очка ялгарга җитмәгәч, ул өенә аракы алып кайтып куя, аны төнлә тугарылып киткән егетләргә кыйбатрак бәягә сата иде. </i>Р.Зәйдулла</p><p>17) <i>сөйл. юкл. форм. к. </i><b>җитешмәү</b> (<i>12 мәгъ</i>.). <i>Әллә моның җитми микән?</i></p><p>18) <b>җитмәгән</b> <i>юкл. форм. </i>Алда атап үтелгән берәр ярамаган нинди дә булса эшкә яки хәлгә тагын нәрсәдер өстәлгәнне белдерә (гадәттә ризасызлык төсмере белән әйтелә). <i>Ә ир дигәне, карт булуы, эчкече булуы гына җитмәгән, эшләргә дә теләми – эшләр өчен өйләнгәнмени ул бай хатынга! </i>Н.Измайлова. <i>Ашатып-эчертүе генә җитмәгән, көчли-көчли, күчтәнәчен тыгып җибәрә. </i>Ф.Яруллин</p><p><b>2. </b><i>хәб. сүз функ. </i>Канәгатьлекне белдергәндә кулланыла, аннан артыгы кирәкмәүне аңлата. <i>Бәхетгәрәй исән, Бәхетгәрәй мине онытмый – миңа шул җиткән! </i>Ә.Еники. <i>Ул минеке булса, шул җиткән. </i>З.Хәким. <i>Хәер, тегеләргә аның эше кирәкми дә, үз вазифасын үтәсә, шул бик җиткән бу авыр заманада. </i>Н.Измайлова</p><p><b>3.</b> <i>ярд. ф. функ. </i>1) Эшнең төгәлләнүен белдерә. <i>И күңелле әби белән! Килеп җиттек базарга. </i>Г.Зәйнашева. <i>--- айгыр кушаяклап алга ыргылды. Иллә оста Әхмәт Әмирнең атын бик тиз куып җитте һәм йөгәненә ябышты. </i>М.Хәбибуллин. <i>Куян, ау этләрен күрсә, озын-озын итеп сикереп чаба да, этләрне алдау өчен, --- җиргә поса, ә этләр аны куып җитеп узып китәләр. </i>Хайваннар дөньясы</p><p>2) <i>-рга/-ргә ф. форм. </i>белән килеп, эшнең чак эшләнми калуын белдерә. <i>Еларга җитү. Ташланырга җитү</p><p></i><b>4. җитте, җитәр</b><i> ы. функ. </i>Нәрсә дә булса эшләүдән яки ниндидер сүз әйтүдән тыюны, туктатып калуны белдерә. <i>[Хәсән:] Җитте, узынма. Бар, кереп, чәй эч. </i>Т.Миңнуллин. <i>Җитте, бертуктаусыз киреләнүеңне ташла!</i></p><p> ◊ <b>Җитеп арткан (ашкан)</b> «Артыгы белән» дигән мәгънәдә. <i>Телгә бик оста, дөнья хәлләре белән бик кызыксынып бара торган тынгысыз кыз иде ул. Шуның өстенә кыюлыгы да җитеп ашкан иде. </i>В.Нуруллин. <b>Җитмәгән җире юк</b> 1) Һәр яктан да камил. <i>Буе зифа, акылы камил, бер җитмәгән җире юк аның; </i>2) Теләсә кая тыгылучы, күпне белүче кешегә карата әйтелә</p><p> <b>Җитә калу</b> Берәр эшкә сәбәпче булу. <i>Боларга җитә калды. </i>З.Хәким. <i>Мондый сүзләр яңа күзе ачылып килгән, хыялланырга яраткан яшь күңел өчен җитә кала иде. </i>Ә.Еники</p><p> <b>Җитә тору</b> Даими рәвештә җитү, вакытында, кирәк кадәр булу. <i>Килә тора, китә тора, кирәгенә җитә тора. </i>Мәкаль. <i>Акча бездә күп түгел, кирәгенә юк түгел, Килә тора, китә тора, кирәгенә җитә тора. </i>Н.Исәнбәт</p><p> <b>Җитеп бетү</b> Тулысынча җитү. <i>Капитанның имзасы гына җитеп бетмәс шикелле тоелды безгә. </i>М.Юныс. <i>--- хәзерге заманның җитлеккән шәхесенә еш кына гадәти мәхәббәт җитеп бетми, --- ул, үзе дә аңлап җиткермәстән, универсаль хискә, ничектер, «икеләтелгән» --- хискә омтыла. </i>Тигез гомер итегез!</p><p> <b>Җитеп килү</b> 1) Акрынлап якынлашу, килеп җитә язу. <i>Җитеп килә инде аның җитмеш яше. Җем-җем итә җитен сакал, көмеш чәче</i>. Г.Тукай. <i>Пароходларга алмашка теплоходлар килде. Хәзер теплоходларның үзләренә үлем чираты җитеп килә. </i>М.Юныс. <i>Вәгъдә көне дә җитеп килә, түземлек тә төкәнә башлады. </i>Г.Бәширов</p><p>2) Акрынлап җитлегү, балигъ булу.<i> Хәзер инде әнә үзләре угланнар үстерәләр, моның янына Назлыгөле җитеп килә. </i>М.Хәбибуллин.<i> Аннары ул үзе дә мине җитеп килгән кыз итеп күрми иде шикелле. </i>Ә.Еники.<i> Нәфисә – инде җитеп килгән кыз, күкрәкләре дә бөреләнгән, сыны уйнап тора... </i>Р.Зәйдулла</p><p> <b>Җитеп тору</b> 1) Әлегә җитү, хәзерге вакыт өчен канәгатьләнерлек булу</p><p>2) Һәрвакыт җитү; җиткән хәлдә булу. <i>Хезмәт хакы аның һәрвакытта зур булды, иркен, мул гына яшәр өчен җитеп торды. </i>Ә.Еники. <i>Менә ул матур күзләрнең иясе – бик вак бөдрәләре тузгынып, күперенеп, иңнәренә җитеп торган кыска гына кап-кара чәчле 17 – 18 яшьлек кыз. </i>Ф.Әмирхан</p><p>3) Артыгы белән җитү, бу кадәресе дә җиткән булу.<i> Коръән укытырга ике сум да җитеп торыр. </i>Ш.Камал</p></p>
</table>
</body>
</html>