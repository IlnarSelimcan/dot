 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БОРГЫЧЛА’У </b> <i>ф.</i>  1) Боргыч белән борып ныгыту. <i>Ул безнең комсомол секретаре иде, значокның шәбе икән анда: астан боргычлап беркетеп куя торганы</i>. М.Маликова</p><p>2) Ычкынмаслык итеп урап, каты итеп тарттырып яки чорнап кую. <i>Ул --- корзина үрергә дип кискән тал чыбыкларын бәйләмгә бәйләп маташканда, берәү аның сукыр як кырыеннан сиздермичә генә килеп, --- сап-салкын сүс бауны кинәт аның муенына салып, зур көч белән боргычлап кысып алды. </i>Ш.Камал. <i>Салкын бураннарда тукталып торган мәктәп ачылды, киез итекләренә тимераякларын боргычлап бәйләгән малайлар авылның аргы башыннан да, бирге башыннан да дәрескә чабыша башладылар</i>. Р.Мирхәйдәров</p><p>3) Бармаклар белән эләктереп бору, чеметү. <i>Мин булсам, тәннәрен боргычлап-боргычлап чеметеп алыр идем (кулы белән боргычлап күрсәтә). </i>Г.Камал</p><p>4) <i>күч. </i>Үз ихтыярына, хөкеменә алу, буйсындыру. <i>Берсен тот та, боргычлап, үзеңнеке ит. </i>Г.Сәгыйров. <i>Кулын боргычлап, иманын үтүкләсеннәр ул бандитның!</i> Н.Гыйматдинова</p><p>5) <i>күч. </i>Зур таләпләр кую, үзиреклеккә юл куймау. <i>Дисциплинаны яман боргычладылар, өйрәнүләр кызганнан-кыза, көне-төне – киңәшмә, утырыш... </i>И.Гази. <i>Чикерткәне шулай боргычлап өйрәткәннән соң, хәлфә, чатырдан чыгып, кәрван ягын күзәтергә тотына</i>. Ә.Еники</p><p>6) <i>күч.</i> Каты итеп ачулану, сүгү. <i>Карап-карап тордык та без Алдык үзен боргычлап, Син күр, мин күр, шуннан бирле Тора әле тынычлап</i>. Ш.Галиев</p><p>7) <i>күч. </i>Борчып, тынычсызлап тору; авырттыру. <i>Чигәсен боргычлап, уй артыннан уй туды. </i>Г.Минский</p><p> <b> ◊ Боргычлап тоту </b>Кул астындагы яки гаиләсендәге кешене нык буйсындыру<b></p><p> Боргычлап алу </b>1) Нык итеп боргычлау. <i>Алар әүвәл минем озын чәчемне боргычлап алып, аннары култык асларыннан эләктереп, ярга чыгарып сузып салдылар, йоткан суларымны бушаттырып, аннан-моннан каккалап, җан өрделәр</i>... Р.Әмирхан</p><p>2) Кыска вакыт эчендә, бераз боргычлау. <i>Аны күрсәткәнгә үземне-үзем боргычлап алдым. </i>Ә.Хәбибуллин</p><p>3) <i>күч.</i> Бик нык буйсындыру, кемне дә булса үзенең ихтыярында, хөкемендә тоту.<i> Ә менә безнең байларның хатыннары бөтенләй моның киресенчә: ирләренең муеннарына тәмам менеп атланганнар да, ирләрен авызлыклап, боргычлап алганнар. </i>Г.Камал</p><p> <b>Боргычлап җиткерү</b> Тиешле дәрәҗәдә, кузгалмаслык итеп боргычлау</p><p> <b>Боргычлап китү </b>Ниндидер сәбәптән, вакыттан соң боргычларга тотыну<i>. Инсафлар звенолардан юл салып, боргычлап китсәләр дә, «соңгы сүзне» барыбер кызлар «әйтә».</i> Ф.Абдуллин</p><p> <b>Боргычлап кую </b>Боргычланган хәлгә китереп калдыру. <i>[Бүрәнәләрне] Ишелмәсен өчен, чәнти бармак юанлыгы шып белән урап боргычлап куялар</i>. К.Кәримов</p><p> <b>Боргычлап ташлау </b>Кинәт кенә, тиз арада нык итеп боргычлау. <i>Әйе! Заманында артыграк боргычлап ташлаган идем шул. </i>М.Хәсәнов</p><p> <b>Боргычлап тору </b>Гел, һәрвакыт боргычлау. <i>Мужик халкы гел боргычлап торуны гына белә. </i>Г.Бәширов. <i>Күп очракта бер бичара ирне Гел боргычлап торса хатыны. Монда башка тормыш хөкем сөрә: Һәр кетәктә – әтәч законы</i>. Ч.Мусин</p><p> <b>Боргычлап чыгу </b>Һәрберсен берәм-берәм, башыннан ахырына кадәр боргычлау</p><p> <b>Боргычлый бирү </b>Боргычлауны дәвам итү</p><p> <b>Боргычлый төшү </b>Тагы да бераз боргычлау</p></p>
</table>
</body>
</html>