 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАРШЫЛЫК</b>  <i>и.</i> 1) Каршы булу, тискәрелек, кирелек. <i>Һәрхәлдә мин үземдә кияүгә чыгарга каршылык, теләксезлек таба идем. </i>Г.Сөнгати.<i> Сөбхангуловтан каршылык көтмәгән иде ул. </i>М.Насыйбуллин. <i>Кирәк булгач, йөрим, бернинди каршылыгым юк.</i> Н.Фәттах.<i> Рушан тыштан караганда кирелеккә охшаш, әмма ниндидер эчке бер каршылык-протест белән, хезмәттәшләрен аптырашта калдырып, кинәт кенә кистереп әйтеп салды ---. </i>Казан утлары</p><p>2) Каршы тору, ризасызлык, канәгатьсезлек, килешмәүчәнлек. <i>Бакуда нефть промыселларында ---</i> <i>патшага каршылыклар көннән-көн үсә. </i>Х.Садри. <i>Җирле халыкның кычкыртып талауга, чукындыруга торган саен ныграк каршылык күрсәтүенә карамастан, яңа «хуҗаларның» аппетитлары кимеми. </i>Р.Әмирхан.<i> Димәк, бу версия буенча, Идегәй гаиләсе белән Туктамыш хан арасындагы каршылык бик күптәннән килә. </i>Ф.Урманче</p><p>3) Икенче бер нәрсә белән охшаш булмау, туры килмәү, капма-каршы булу, үзара каршы булу. <i>Археологиянең яңа каршылыкларына багышланачак мәкаләсе турында сөйләп туктагач, Солтания Кәримә күңелендәге газаплану хикмәтен дә тойды. </i>К.Тимбикова.<i> Бүлектәге каршылыкларның газетада фаш булуы галимнәр дөньясын гөж китерде. </i>К.Тимбикова.<i> Ф.Бәйрәмова олы шагыйрьнең хис-кичерешләр байлыгын, каршылыгын, җан газапларын бөтен күңеле белән аңлап, үзенеке кебек кабул иткән һәм драмада сәнгать чаралары белән шуларны сурәтли алган. </i>Казан утлары</p><p>4) Хәрәкәт итәргә, каядыр керергә, барырга комачаулаган, киртә булган, тоткарлаган нәрсә. <i>Теләгең төпле икән, бер каршылыгым юк. </i>Ә.Моталлапов.<i> Дошман немец армиясенең Ленинградка юнәлгән юлында әлеге армиянең җитди каршылык булуын яхшы аңлый. </i>Ә.Мәхмүдов.<i> – Әгәр ул [Шамин] чын-чыннан эшне рәтләргә ябышкан икән, каршылыклар, бәрелешләр килеп чыгарга тиешме? – Тиеш, иптәш Адаев... </i>А.Гыйләҗев</p><p>5)<i> </i>Комачау, тоткарлык. <i>Кешегә үз юлында очрый торган авырлыклар, каршылыклар белән көрәшергә туры килә.</i> Г.Иделле.<i> Ләкин көтелмәгән каршылык килеп чыкты. </i>Ш.Маннур.<i> Ничек итеп Гамбәрне офицерга яучылавыбызны, туй үткәрергә җыенгач кына, һич көтелмәгән каршылыкка очравыбызны, кәләшнең түбән катлаудан икәнен бәйнә-бәйнә сөйләп бирдем. </i>Г.Шәрипова</p><p>6) Конфликт. <i>Каршылыксыз һәм көрәшсез драма әсәре була алмый. </i>М.Җәлил. <i>Тарих шуны раслады: ул мәдрәсәләрдә укучы сәләтле яшьләр, аларда бирелгән гыйлем-мәгълүмат, тәрбиядән канәгать булмыйча, татарның ул вакыттагы укыту-тәрбия системасы белән каршылыкка керәләр. </i>Г.Исхакый.<i> Әсәрдәге каршылыкларны, төп конфликт характерын персонажның социаль хәленә бәйләп аңлату да җитди мәсьәлә буларак урын ала. </i>Ә.Закирҗанов</p><p>7)<i> физ. </i>Җисемнәрнең нәрсәнеңдер тәэсир итү көченә каршы тора алу үзлеге, сыйфаты, табигате. <i>Кешегә докторлар дарулар биреп карыйлар. Ләкин булмый, чир, ниһаять, организмның каршылык көчен тәмам җиңә; кеше канындагы шариклар да, йөрәк тә, дарулар да һични эшли алмыйлар. </i>Ш.Маннур.<i>Радиоалгычка яңа блок өстәгәч, аларның каршылыгы үзара ярашмаска тиеш ич! </i>А.Тимергалин.<i> Һаваның каршылыгы аркасында аның очу тизлеге акрынлап кими бара һәм очыш юлының ахырына таба аның тизлеге секундка 40 метр чамасы гына кала. </i>Кызыклы физика</p><p>8) <i>филос.</i> Табигать һәм җәмгыять күренешләренә хас булган үзара кире мөнәсәбәт, килешмәүчәнлек, кискен аерма, уртаксызлык, капма-каршылык. <i>Габдулла мулла белән Г.Камал арасындагы фикер каршылыгы көннән-көн тирәнәя.</i> М.Гали. <i>Ул заманында киң җәмәгатьчелекне борчыган мәсьәләләргә, гомумән, милләтнең хәле, тәрәккыяте, социаль каршылыклар, сәясәт, тәрбия һ.б. барып тоташа. </i>Г.Исхакый.<i> Әгәр дә дарвинизм Дарвин каләме астыннан чыккан төсендә дөньяга идеалистик караш белән каршылыкта булган булса, материалистик тәгълиматның үсеше бу каршылыкны тагын да күбрәк тирәнәйтте. </i>Биология фәнендәге хәл турында</p><p>9)<i> күч. </i>Кыенлык, киртә; авырлык.<i> Матур, төпле шигырьләр язган Хәнәфинең тормышында бер генә каршылык та булмаган дип уйласак, ялгышырбыз, аңа тормыш юлында зур авырлыклар, очлы казык башларыннан торган ясалма коймалар аша да үтәргә туры килде. </i>Ә.Мәхмүдов. <i>[Ул] Иң авыр, иң олы каршылыклар тупланган юлга аяк баскан. </i>М.Вәлиев.<i> Кәлимә белән Шәрәфә арасындагы мөнәсәбәт тә мең каршылык аша шул дәрәҗәгә үсеп җитте. </i>К.Тимбикова</p><p> ◊<b> Каршылыгын сындыру</b> Җиңү, буйсындыру.<i>Димәк, каршылыкны сындырыр, үзеңә буйсындырыр, шуның белән аларны курку хисе читлегендә тотар өчен, аларга ярашырга кирәк. </i>Ә.Гаффар.<i> Бу урыннарда канлы фашизмның соңгы үлем ачысы каршылыгы сындырылган бик каты сугышлар үткән.</i> Р.Төхфәтуллин.<i> Суфианов та алар турында нидер әйтте түгелме? Аларның каршылыгын да сындырачак ул! Үгет-нәсыйхәт белән маташмаска, шытырдатып кысарга! </i>А.Гыйләҗев. <b>Каршылыгы сыну </b>Әхлак, әдәп нормалары һ.б.ш. басым ясап яки көч кулланып кемне булса да җиңү, бастыру, буйсындыру турында. <i>Ләкин иптәшләре каты-каты әйтә башлагач, Вәлиевнең каршылыгы озакка бармады, сынды.</i> С.Рафиков. <b>Каршылыкка керү</b> Кемгә яки нәрсәгә дә булса каршы берәр нинди эш, хәрәкәт эшләү, көч белән каршы тору; карышу. <i>[Ул] Хәтта аны тәхеткә утыртуда төп роль башкарган морзалар белән, ягъни Шәрык төркеме белән дә каршылыкка керә һәм Коләхмәтне кулга алдыра. </i>Ф.Урманче.<i> Драматургның игътибар үзәгендә котылгысыз каршылыкка кергән Туктамыш хан белән Идегәй мирзаның һәм якыннарының максат-омтылышларын, шуңа бәйле эш-гамәлләрен ачыкау тора. </i>Ә.Закирҗанов.<i> </i><b>Каршылык күрсәтү</b> 1) Кемгә яки нәрсәгә дә булса каршы берәр нинди эш, хәрәкәт эшләү; көч белән каршы тору, каршы сугышу. <i>Дошман нык каршылык күрсәтә, орудиеләрне ут астына алырга тырыша, без аның саен ныграк бәрәбез. </i>Г.Галиев.<i> Хатыннар юл бирмәсәләр дә, артык каршылык та күрсәтмиләр иде. </i>И.Гази.<i> Бинадан каршылык күрсәтү туктатылды. 10 сәгать 38 минутта Руцкой: «Атмаска. Каршылык күрсәтмәскә...» – дигән әмер бирде. </i>Р.Мөхәммәдиев;<i> </i>2) Карышу, ризалашмау. <i>Патша бердәнбер улына каршылык күрсәтми. </i>Дастан.<i> Милиция. Менә сезне тентергә кушып, өяздән язу килде. Менә язуы, властька каршылык күрсәтмисездер бит?.. </i>М.Гафури.<i> Инде Әнвәр аз гына каршылык күрсәтсә, аяклары белән тыпырдап чәбәләнергә, еларга тотына. </i>Ә.Еники</p></p>
</table>
</body>
</html>