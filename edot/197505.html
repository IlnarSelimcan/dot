 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙОМШАРУ </b> <i>ф.</i> 1) Йомшакка әйләнү, йомшаграк хәлгә килү</p><p>2) Су, дым, җылылык тәэсирендә җебү, изрәү (мәс., юл). <i>Чөнки боз көпшәкләнгән, йомшарган, ярылырга гына тора.</i> Ф.Ибраһимова</p><p>3) Тән язылу, тәннең берәр әгъзасы хәрәкәтчәнрәккә әйләнү. <i>Шунда гына келәшчәдәй кыскан бармаклар йомшарды.</i> Ф.Латыйфи, Р.Якуш. <i>Тренировкасыз мускуллар йомшара</i>. М.Юныс</p><p>4) <i>күч.</i> Кырыслыгы, таләпчәнлеге кимү, күндәмләнү, юашлану. <i>[Мөсафир Бәдретдин абзыйга] «Мин сезне под суд җибәрермен», – дип, авыл халкын куркытырга җитәрлек иттереп сөйләгәч, бичара әти-әни йомшардылар. </i>Г.Тукай. <i>Алай да мин шул сүзләрне әйткәч, ул бераз йомшарды булса кирәк.</i> А.Әхмәт</p><p>5) <i>күч.</i> Елау, күңел тулу. <i>Вакыт-вакыт Күңел йомшара да Дәфтәр бите яшькә чылана... </i>Х.Туфан</p><p>6) <i>күч. </i>Басыла төшү, бераз җиңеллек килү. <i>Таңга таба авыртуы бераз йомшарды</i></p><p>7) <i>күч.</i> Эшнең барышы, темпы һ.б. акрынаю</p><p>8) <i>күч.</i> Тиешле дәрәҗәдә булмау, көче, киеренкелеге, тәэсир көче кимү. <i>Ләкин ул кеше [Гали абый] миннән алдарак председатель итеп сайланып куелган, ул эшне тарта алмаганлыктан, дисциплина йомшарган.</i> Ф.Галиев. <i>Хәзер тәртип йомшарды.</i> М.Хуҗин. <i>Мисаллардагы аерым-аерым җөмлә итеп бирелгән сүзләрне тиңдәш кисәкләргә әверелдерсәк, сөйләмнең тәэсир көче бөтенләй йомшара.</i> Х.Курбатов</p><p>9) <i>күч. </i>Физик хәлсезләнү; алҗу, йолчу. <i>Кинәт Фәхри абыйның тавышы ерагайганнан-ерагая башлый, күз кабакларым авыраеп йомылалар, аякларым йомшара... </i>А.Гыйләҗев. <i>Илгиз аңа таба якынлашканда, Фәния әлеге куркынычны аерата сизә иде: аның аяк буыннары йомшара, сулышы ешая, йөрәк каядыр корсак төбенә төшеп тибә башлый...</i> Р.Зәйдулла</p><p>10) <i>күч.</i> Салкынлык сизелерлек кимү, җылыту. <i>Суыклар тәмам йомшарды, матур аяз көннәр башланды.</i> Ә.Сәйфетдинов</p><p>11) <i>күч.</i> Нәрсәнең дә булса катылык, әчелек сыйфаты кимү</p><p>12) <i>күч</i>. Матди як начарлану, акча җитмәү</p><p>13) <i>күч.</i> Тупаслыгы, кырыслыгы кимү (сүз, тәнкыйть, тавыш һ.б.). <i>Күзләрендә әүвәлге салкын бозның әсәре дә юк, боз эрегән, карашы йомшарган.</i> Н.Гыйматдинова. <i>Кешегә башта каты бәрелә торган гадәте булса да, соңыннан шактый ук йомшара да белә иде.</i> Ә.Еники</p><p>14) <i>күч.</i> Исерү. <i>Яңа ел кичендә ярыйсы гына йомшарып, наян кешенең шаян сүзе итеп, Алмазның телен тарткалап карарга да әзерләнеп килгән иде [Әкълимә].</i> З.Садыйков. <i>Карт, аракыдан тәмам йомшарып, хәлсезләнеп төшкән иде. </i>Р.Мөхәммәтҗан</p><p> <b>Йомшара бару </b>Торган саен ныграк йомшару, акрынлап йомшару. <i>Үз халкыннан шүрләп, Мәскәү кальгасында бикләнеп утырган Чулак Зәнки, Бөек Империясендә кодрәте йомшара барганын сизеп, ил өстенә үзенең опричникларын өсләтте.</i> Т.Мөбарәков. <i>--- утраклыкка көчләп күчерелгән казаклар, төрекмәннәр, кыргызлар, Кавказдагы нугайлар үзләренең яшәү дәртен, активлыгын югалтып, йомшара баралар.</i> М.Әхмәтҗанов</p><p> <b>Йомшара башлау </b>Йомшарырга тотыну. <i>Бу – каткан бәгырьнең әкренләп йомшара башлавы иде бугай. </i>М.Хәсәнов</p><p> <b>Йомшара төшү </b>Бераз йомшару. <i>Әрнеп әйткәч, егет бераз йомшара төште.</i> Н.Гыйматдинова. <i>Картның мөгамәләсе дә торган саен йомшара төште. </i>Т.Әйди. <i>Сергей да сабырлана калды, баягы катгыйлык та, таләпчәнлек тә беркадәр йомшара төшкәндәй иде хәзер.</i> Ә.Сәйфетдинов</p><p> <b>Йомшарып алу </b>Кыска вакытка йомшару. <i>Ана күңеленең йомшарып алуын кыз да сизеп алды.</i> Р.Мөхәммәдиев</p><p> <b>Йомшарып бетү </b>Тулысынча йомшару, тәмам йомшару. <i>Бераз суына төшкән егетнең күкрәкләреннән үзенең үбешә-үбешә йомшарып беткән иреннәре белән кытыкларга тотынды.</i> Ф.Яхин</p><p> <b>Йомшарып җитү </b>Тиешенчә йомшарган булу</p><p> <b>Йомшарып калу </b>Ниндидер сәбәптән, тәэсирдән соң йомшару. <i>Эчтән исә бөтен мускуллары бу кулның матурлыгыннан йомшарып калган сыман иде.</i> Х.Камалов</p><p> <b>Йомшарып китү </b>Берәр тәэсирдән соң кинәт йомшару. <i>Кинәт [тракторчы егетнең] кырыс йөзе йомшарып китте. </i>Н.Фәттах. <i>Әхмәтсафаның миһербанлы, игелекле булып, алар өчен борчылуын күреп, [Хәлимә апайның] күңеле йомшарып китте.</i> Ф.Сафин. <i>Алтынчәчнең нык гасабиланганын, теләсә нинди тәвәккәллеккә әзер икәнлеген күреп, Резеда Фәритовна аның тупаслыгын үткәреп җибәрде, киресенчә, йомшарып китте.</i> М.Маликова</p><p> <b>Йомшарып тору </b>Әле, хәзер йомшарган хәлдә булу. <i>Әллә ничек, буыннар йомшарып тора. </i>Г.Гыйльманов</p><p> <b>Йомшарып төшү </b>Тәмам йомшару. <i>Танышкан көннәреннән үк, Гаярның көчле куллары үз тәненә килеп тиюгә, Нурлыбикә ирексездән тынып кала, йомшарып төшә, тавыш-тынсыз гына аның көченә буйсына.</i> Г.Кашапов</p></p>
</table>
</body>
</html>