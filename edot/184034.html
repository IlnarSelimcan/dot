 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АВЫР </b> I  <i>с.</i>  <b>1. </b>1) Авырлыгы зур булган, зур үлчәүле; <i>киресе:</i> <b>җиңел</b>. <i>Дүрт ел буе авыр итек кидек. Дүрт ел буе авыр йөк тарттык.</i> Ә.Ерикәй. <i>Асып куелган рельс кисәге көнгә дүрт тапкыр авыр чүкеч астында ыңгырашып чыңлады</i>. Г.Шәрипова<i>. Юеш кер авыр булырга кирәк, кызның нәзек кенә буе көянтә астында сыгыла төшкән, үзе, бу авыр йөкне җилкәсеннән тизрәк төшерер өчен, барасы җиренә җәһәт-җәһәт атлый</i>. Ә.Фәйзи</p><p>2) Кыен, читен, мәшәкатьле, тынычсыз. <i>– Егеткә сүзем юк, хәлле чагым булса, туйлап бирер идем. Гайния минем авыр елымны хәтергә алмады, – дип, аларны куып чыгарды</i>. Г.Ибраһимов. <i>Авыр, кырыс еллар үтелгән. Ничек үтә алганбыз, аңа көч каян килгән? </i>М.Мәһдиев. <i>Авыр мизгелләрдә кешеләр ахыргача, йозаксыз сандык төсле ачыла да куя.</i> Т.Галиуллин</p><p>3) Җанны, күңелне борчый, тәшвишли торган, борчулы. <i>Син минем хәлемне, авыр кичерешләремне аңлап, чын дусларча җылы мөгамәлә күрсәтерсең, дип өмет иткән идем. </i>Ш.Камал. <i>Шул авыр, тирән моң мине басты, ---</i>. Г.Ибраһимов. <i>Геройларның авыр кичерешләре турында укыганда, аның [Катяның] күзләре мөлдерәмә яшь белән тулы була</i>. Г.Әпсәләмов</p><p>4) Кайгылы, хәсрәтле. <i>Бу көннәр, башка һәркемнән бигрәк, аналарга авыр хәсрәтләр, каты кайгылар алып килделәр</i>. Г.Ибраһимов. <i>Тагы имешләр, хәбәрләр --- тагы йокысыз төннәр, өмет-газап эчендә үткәрелә торган авыр минутлар.</i> Г.Ибраһимов</p><p>5) Кешенең кәефен җибәрә торган, начар, тупас, кимсетүле. <i>Авыр сүзләр ишетсәгез, үткәреп җибәрегез. </i>Җыр<i>. Әйтергә генә ансат бит ул вәгъдәне кире алу!.. Күпме авыр сүз ишетергә туры киләчәк.</i> Ә.Еники. <i>Сабира каенана өчен дөньяда иң начар, иң авыр сүз шул Кәҗә иде.</i> Г.Ибраһимов</p><p>6) Тормыш алып бару өчен кыен, кырыс. <i>Авыр шартларда, авыр елларда туганлыктан ахрысы, әни мине башка балаларына караганда күбрәк ярата, күбрәк якын итә иде.</i> М.Мәһдиев. <i>Яңа бистәдә быелгы шикелле авыр көзне картлар да бик аз хәтерлиләр</i>. Ә.Фәйзи</p><p>7) Читен, зур физик яки акыл көче таләп итә торган. <i>Бу килен сүзсез, талашсыз булып чыкты, авыр эшкә гаҗәп батыр.</i> Г.Ибраһимов. <i>Авыр эш, авыр хезмәт, шунда кулы-аягы тайган, бармагы, кулбашы каймыккан кешеләр һәр атна саен булып тора иде.</i> М.Мәһдиев</p><p>8) Матди яктан кыен булган, начар; бәхетсез. <i>Мәҗит Гафури хуҗаларга кул көчен сатып, ярлы авыр тормышта яшәгәнгә, хезмәт ияләренең ул вакыттагы тормыш шартлары аның башыннан да кичтеләр</i>. М.Җәлил</p><p>9) Зур, эре. <i>Борынгырак заманнарда, авыл халкы, игеннәр ишелеп уңсын, бөртекләре авыр, салмак булсынга юрап, орлык белән бергә йомырка да чәчә торган булган. </i>Г.Бәширов. <i>Авыр эре тамчылар, кан тамчыларыдай, тамам- тамам дип асылынып торалар.</i> И.Гази</p><p>10) <i>күч</i>. Сулыш юлларына начар тәэсир итә торган, тынчу. <i>Ишектән керүгә, борынга авыр ис бәрелде. Өй эчендәге авыр ис һәм Газизәнең, күңелсез тавыш белән, «һаман бер килеш ята» диюе Төхфәтнең терелү ягына бармаганлыгын ачык аңлата иделәр.</i> Ш.Камал</p><p>11) <i>күч</i>. Каты, кырыс, аяусыз. <i>Авыр табигатьле кеше. Авыр җәза</i></p><p>12) <i>күч</i>. Салынкы, төшеп, салыныбрак торган. <i>Күк йөзе дә күңелле-күркәм түгел: саллы авыр болытлар гүя каек өстенә ишелеп төшәргә торалар</i>… К.Нәфыйков. <i>Авыл өстенә килеп салынып торган авыр болытлар каядыр китеп барганнар; күк йөзе офык сызыгына хәтле тәмам ачылган иде</i>. Ә.Еники</p><p>13) <i>күч</i>. Куе, тыгыз, яктылык үткәрми торган. <i>Иртәгәсен, куе авыр томан таралгач, аны [сыерны] карарга халык җыелды.</i> М.Мәһдиев</p><p>14) <i>күч</i>. Куркыныч, хәтәр, каты. <i>Тол хатынның әйткәннәре күңел түрендә авыр җәрәхәт калдырды.</i> А.Расих. <i>Гөлбануның йөрәгеннән авыр төш алынды. </i>Г.Ибраһимов</p><p>15) <i>күч</i>. Аңлаешсыз, буталчык, катлаулы. <i>[Әсәрдә] Балалар теле эшләнмәгән. Озын авыр җөмләләр күп очрый</i>. М.Җәлил. <i>Китапта Аллаяр суфый мөнәҗәтләре, гарәп, фарсы сүзләре катнаштырып, бик авыр тел белән язылган.</i> Ә.Фәйзи</p><p>16) <i>күч</i>. Маемлата торган, начар эшкәртелә торган. <i>Авыр ризык</i></p><p><b>2. </b><i>рәв. мәгъ. </i>1) Күп күтәртеп, тарта алмаслык итеп. <i>Атка йөкне авыр төяү</i></p><p>2) Ашыкмыйча, кабаланмыйча, салмак. <i>Кояшны тузанмы, болытмы каплады, манара төшкән урынга халык бармады, авыр гына таралышты.</i> М.Мәһдиев</p><p>3) Каты, җитди. <i>Авыр яраланган батыр егет сыкранганда, түзми киләсең, Башын салып йомшак кулларыңа, Син егетнең хәлен беләсең</i>. Ф.Кәрим</p><p>4) Тирән итеп, уфтану белдереп. <i>Зәкәрҗан инде олыгая төшкән, авыр сулап куйды. </i>М.Мәһдиев. <i>--- үзенең юлдан язган улын уйлап, авыр көрсенде.</i> Идел </p><p>5) Начар, яман. <i>Бу сөйләшү әллә кайсы ягы белән авыр тәэсир итте миңа.</i> Җ.Фәйзи</p><p><b>3. </b><i>и. мәгъ</i>. 1) Авыр эш. <i>Чабышкыны авырга җикмиләр</i></p><p>2) Күңелсезлек, сагыш, хәсрәт. <i>Күңеллене искә төшерү генә рәхәт бит. Авыры һаман йөрәкне яра, телә.</i> Ф.Бәйрәмова</p><p><b>4. </b><i>хәб. функ</i>. Үзеңне физик яки мораль яктан начар сизү турында. <i>Ә теге елга – игенле-печәнле тук елга килсәк – ул елның да көзе авыр булды</i>. М.Мәһдиев. <i>Җиһангир өчен беренче сүз авыр иде</i>. Г.Ибраһимов. <i>Курыктык, улым, курыктык, йөрәгеңә авыр булыр, дидек</i>. Казан утлары</p><p> ◊ <b>Авыр аяк (авыр аяклы) </b>1) Иренчәк, ялкау, эшкә ихлассыз, акрын кыймылдаучан кеше; 2) <i>иск. </i>Йөкле, көмәнле (хатын). <i>Авыр аяклы хатыным белән көн саен кайгырышабыз. </i>Г.Чыгтай; 3) Берәр кайгылы хәбәр китерүче; бәхетсезлек китерүче (кеше). <b>Авыр башы төшү </b>Эшнең авыррак, мәшәкатьлерәк ягы туры килү. <i>Әмма яңгырлы көннең иң авыр башы бораулаучыларга төшә. </i>Г.Ахунов. <b>Авырга алу </b>Кешенең берәр сүзе күңелгә тию, хәтер калу; кеше сүзен үпкә белән кабул итү. <i>Туктале, минәйтәм, абзый кеше. Нигә алай авырга аласың? </i>М.Әмир. – <i>Син аның ярсулык белән әйткән сүзләрен авырга алма. Ул җитәкче кеше бит, нәрсәдер әйтергә тиеш, – дип тынычландырырга тырышты әни. </i>Г.Тавлин. <b>Авырга килү </b>1) Артык көч төшү, дәрман китү, хәл бетү, көч килү. <i>Сез бик бирелеп сөйлисез, Николай Максимович, авырга килмәсен. </i>Г.Әпсәләмов; 2) Берәр эшне йөкләргә яки үтәргә авырсыну. <i>Ул эш миңа авырга килә шул. Иртәдән кичкә кадәр ул хәзер бушамаячак, ашау-эчү, яту-торуның да рәте-юне булмаячак, кыскасы, авырга киләчәк аңа.</i> Ә.Еники.<b> Авыр гәүдәле </b>1) Бик симез, таза кеше турында. <i>[Әпипәнең] Чәчләре битенә төшкән, ул авыр гәүдәсе белән әүмәкләнеп шуыша иде. </i>Г.Бәширов; 2) Кузгалырга яратмаучы, урыныннан тиз кузгала алмаучы. <b>Авыр кеше </b><i>к. </i><b>авыр холыклы. </b><i>Ай-һай, сүз белән генә игә китереп булыр микән? Бик авыр кеше.</i> Н.Исәнбәт. <b>Авыр куллы </b>1) Көчле, нык куллы; 2) Кешене кыйнаудан тайчанмаучы кеше. <i>Ул – хатынына авыр куллы ир</i>; 3) Эш уңмаган очракта, шул эшне башлап җибәрүче кешегә карата әйтелә. <b>Авыр күтәрү </b>Үпкә-сапка сүзне кичерә алмыйча, күңелдә озак саклау, сүз күтәрмәү; кисәтүне авыр кабул итү. <b>Авыр санлы </b>Урыныннан кузгалырга, күтәрелергә авыр кеше, ялкау. <b>Авыр сүз </b>Хәтерне калдыра, рәнҗетә торган сүз; урынсыз гаепләү, тәнкыйть. <i>Гомер буе иренә бер авыр сүз әйтмәгән юаш, басынкы хатын. </i>А.Гыйләҗев. <i>Күпме авыр сүз ишетергә туры киләчәк. </i>Ә.Еники. <i>Бөдрә чәч, зәңгәр күз, әйтмә лә, бәгърем, авыр сүз. </i>Җыр. <i>Бу авыр сүзне ишетү барган саен артты, күбәйде. </i>М.Гафури <b>Авыр тию </b>Кемнең дә булса әйткән берәр сүзенә күңел рәнҗү, җанга авыр тоелу. <b>Авыр туфрагы җиңел булсын </b>Мәетне күмгәндә, өстенә туфрак салганда яки мәрхүмне искә алганда әйтелә торган сүз. <i>Картлар беләләр, --- ул – авылда беренче усал карчык иде. Авыр туфрагы җиңел булсын мәрхүмәнең! </i>А.Шамов. <b>Авыр хәл </b>Чишелүе авыр, уңайсыз хәл яки зур кайгы, үкенечле хәл. <i>Нужа килсә, тартып ала, Илтеп дәрьяга сала. Бик авыр хәл. </i>Җыр. <b>Авыр хәсрәт, каты кайгы </b>Башка килгән төрле кайгы-хәсрәт; бәла-каза. <i>Ачы буран, суык җил Чеметә ике битемне; Авыр хәсрәт, каты кайгы Ашый йөрәк итемне. </i>Җыр. <b>Авыр холыклы </b>Киңәшкә күнми торган я һәр сүзгә каршы әйтә торган; үзсүзле. <i>[Ул] – Бик авыр холыклы кеше, берүк, баламны үз канат астыңа алсана, миннән хәер-дога, дөнья-ахирәттә бәхетле булыгыз, – диде. </i>Г.Бәширов. <b>Авыр язмыш(лы) </b>Тормышы төрле бәхетсезлекләргә дучар булып үткән кеше гомере</p></p>
</table>
</body>
</html>