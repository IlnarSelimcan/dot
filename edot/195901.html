 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИМӘН </b> <i>и.</i> <b>1.</b> Бүкчәләр семьялыгыннан, яфраклары челтәр кырыйлы, каты үзагачлы, зур юан агач; <i>русчасы: </i><b>дуб</b>. <i>Камил мунчаның каен, имән себеркеләре, йомшак сөлгеләр эленгән алгы бүлмәсендә үзалдына җыр көйләп чишенде дә, ишекне кинәт ачып, --- әчкелтем кайнарлыкка чумды. </i>М.Галиев. <i>Үсмер имәннәрне иркәләргә Нәзек билле җилләр килгәннәр</i>. Ә.Ерикәй. <i>Шул вакыт икенче бер агачтан, ялгыз күбәләккә охшап, имән яфрагы ычкынды... </i>М.Хәсәнов</p><p><b>2. </b><i>с. мәгъ. </i>Шул агачтан ясалган. <i>Имән тактадан эшләнгән таш сарай ишеге төбенә бер су чиләге каплап куелган. </i>Н.Хәсәнов. <i>Шунда ук Шәрәфи, җиңнәре сызганган кулына зур имән күсәк тотып, читән буена килеп басты... </i>Г.Галиев.<i> «Пес! Пес! Пес!» дигән чакыруга, имән ишекне уң тәпие белән каерып ачып, теге кара песи килеп керде. </i>К.Кәримов</p><p> ◊ <b>Имән агачында алма үсмәс </b>Булдыра алмаслык эшне булдырырга тырышудан файда яки начар гаиләдән яхшы кеше чыгуга шик белдереп әйтелә. <b>Имән баганам </b>Төп таяныч, ярдәмче, терәк. <i>Акчалата булышып торгач, кая барсам да, нишләсәм дә, артымда имән баганам барлыгын тоеп яшәгәч, миңа нәрсә кирәк? </i>Сөембикә. <b>Имәндә икән чикләвек </b>1) Нәрсәнедер ачыклап, серен аңлап шаккатуны, гаҗәпләнүне, аптырауны белдерә. <i>– Сез язган «Тукай маршы»н мин бит сабый чактан ук беләм. – Имәндә икән чикләвек! Ул көйне мин дә сабый чагымнан беләм. </i>Х.Кумысников. <i>Ә безнекеләрнең тәрәзәләрендә ут юк. Ятканнар, дисәң... Имәндә икән чикләвек! Мөгаен, ваннада юынып кайтырбыз дип, безгә кунакка киткән болар. </i>Р.Камалетдинова; 2) Һәркемгә мәгълүм нәрсәне үзенә бик зур яңалык ачкан кебек кабул итүчедән көлеп әйтелә. <i>Табибә --- студентларын җыя да мәктәп-гимназияләрдә лекцияләр уздырырга уйлаганын сөйли. Бергәләп тотынсалар, шактый зур көчкә әвереләчәкләр бит. Алкоголизм, наркомания «җимешләре» хакында фильм исә аеруча тәэсирле – имәндә икән бит чикләвек! </i>Сөембикә. <b>Имән кебек </b>Нык, таза, сау-сәламәт кешегә карата әйтелә. <i>Ул яшь чакта имән кебек таза, лачын кебек үткен, арыслан кебек гайрәтле булган, дип сөйлиләр. </i>Г.Ибраһимов. <b>Имән кискәдәй </b><i>к. </i><b>имән кебек</b>. <i>Сугышта җиде тапкыр җәрәхәт алган булса да, имән кискәдәй нык, юан майор әнә шул чорга аяк басты. </i>Ш.Рәкыйпов. <b>Имән үзәкле </b><i>к. </i><b>имән кебек</b>. <i>– Әгәр теге чак имгәнеп калмаган булсаң, шул бармак очыдай юньсез тимер ярчыгына гына бирешер идемени синең үпкәң? Затың андый түгел синең. Сезнең затны юкка гына «имән үзәкле» дип йөртмиләр бит ---, – дип көрсенде ул. </i>М.Кәрим</p></p>
</table>
</body>
</html>