 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИШЕЛҮ</b>  I  <i>ф</i>. <b>1.</b> 1) Оешкан, өелгән яки корылган нәрсә таркалып җимерелү, авып таралып китү. <i>Трактор өстенә балчык өйнең черек салам түбәсе ишелде. </i>М.Әмир. <i>Әнә мәктәп ишелгән һәм бүселгән. </i>Н.Исәнбәт. <i>Иргали туган нигезен кабат күздән кичерде. Каралтыларның эзе дә калмаган. Базы ишелгән. </i>М.Хәсәнов</p><p>2) <i>күч</i>. Өстән аска таба асылынып, салынып тору. <i>Сәгыйрнең ишелеп төшкән кашлары кинәт өскә чөелде, йөзе яктырып китте. </i>М.Галиев. <i>Әнинең иңенә ишелеп төшкән яулыгы, кара чәчләре шул шомны тагын да арттыралар. </i>Рифә Рахман // Өстән күп булып агып төшү. <i>Күк капусын ачканнармыни – һавадан су ишелә. </i>Р.Батулла // Каян булса да күпләп чыгу, таралып китү. <i>Сүз төгәлләнмәде, кызның туганнары ишегалдына ишелгән, сеңелләрен эзли иде, егет бакча артыннан гына тыкрыкка шылды. </i>Н.Гыйматдинова</p><p>3)<i> күч</i>. Алга таба авышу, бөкрәю. <i>Элек аны атасы, бик ачуы килгәндә: «Тасламаган агач, килбәтсез өрәк», – дип тирги иде. Алга табан ишелеп йөргән гәүдәсе ---, чынлап та, шундый кушаматларга урын калдыра иде</i>. Г.Толымбай</p><p>4) <i>күч. </i>Кемгә дә булса бер-бер артлы шатлык яки борчу-мәшәкать, тынгысызлык килү. <i>Ә взвод командиры җилкәсенә яңа хәсрәт ишелде: Украинаны азат итү сугышларында олы абыйсы Сергейның һәлак булуы турында әнисеннән хат килде. </i>Ш.Рәкыйпов.<i> Бу нахак сүзләр яшь укытучыга күтәрә алмаслык бәла булып ишелә. </i>Мәгърифәт</p><p>5) <i>күч. </i>Мул булып килү, керү.<i> Улым, уеңнан кире чиген. Балаларым хәерчелектән арынмас, дип борчылма, аларга байлык көтмәгәндә ишелер. </i>Н.Гыйматдинова</p><p>6) <i>күч. </i>Килешсез кабару, бүлтәеп салынып тору.<i> Айгөлдә тагын икенче кайгы: ишелгән корсак белән кайтып, авылда ничек йөрерсең? </i>Ә.Моталлапов</p><p>7) Кайда булса да аунап яту, тәгәрәү. <i>Көне урын өстендә ишелеп үтте</i></p><p><b>2. ишелеп</b>,<b> ишелеп</b>-<b>ишелеп</b> <i>рәв. мәгъ. күч</i>. 1) Бик яхшы, бик күп, мул, куе булып. <i>Их, җире җир генә түгел бит аның монда, алтын бит ул, бодай нинди ишелеп уңа бит. </i>М.Әмир. <i>Ишелеп үскән иген арасыннан чаба-чаба, Такталачыкның йөк машинасы Аккүз авылына килеп керде. </i>М.Мәһдиев. <i>Бу әле сугышка кадәр үк, икмәкләр ишелеп уңган бай елларны кайнатып куйган көмешкә иде. </i>В.Распутин</p><p>2) <i>күч. </i>Бик күп булып, берсе өстенә икенчесе өелеп, өсте-өстенә өстәлеп. <i>Ишелеп-ишелеп дөбердәүләр офыкка буйдан-буйга таралып китте. </i>Э.Касыймов. <i>Ул арада шалтыр-шолдыр ишекләр ачылды, --- унлап надзиратель һәм бозау хәтле өч эт ишелеп керде. </i>И.Салахов. <i>«Ехал цыган» дип, теге сихерле тавыш башлануга, бөтен халык «плацкарта» бүлмәсенә ишелеп өелә ---. </i>М.Мәһдиев</p><p>3) <i>күч. </i>Бер-бер артлы, берсе артыннан икенчесе. <i>Ишелеп-ишелеп килгән кыенлыкларны мең газап белән эчемә йотам. </i>Н.Хәсәнов. <i>Һич уйламаганда, көтмәгәндә, Нурислам абзыйга ишелеп байлык килде. </i>Р.Фәизов</p><p>4) <i>күч. </i>Бик тиз, тиз арада. <i>--- Аббасов --- авыр башын мендәргә батырды. Арыган күз кабаклары йомылуга, йокы ишелеп кенә төште. </i>М.Галиев</p><p> <b>Ишелә бару </b>Торган саен күбрәк ишелү. <i>Язгы ташкыннардан ишелә барган яр җанымны тынгысызлап, йөрәкне тырмап тора. </i>Н.Хәсәнов</p><p> <b>Ишелә башлау</b> Ишелергә тотыну. <i>Лапас түбәләре ишелә башлаган, болдыр такталары купкан. </i>А.Гыйләҗев. <i>--- әллә нинди куркыныч тавыш белән гүләп, күктән су дәрьясы ишелә башлады</i>. Ф.Бәйрәмова</p><p> <b>Ишелеп бару </b>Акрынлап-акрынлап арта барып ишелү. <i>Картлар исә хәрабә яныннан узганда, тирән уйга чумган бакча белән ишелеп бара торган өйгә бер карап алалар ---. </i>С.Җәлал</p><p> <b>Ишелеп бетү </b>Тулысы белән, тулысынча ишелү</p><p> <b>Ишелеп китү </b>Барысы да бердән кинәт ишелү. <i>Кинәт ул утырган себеркеләр ишелеп китте һәм кыз --- Фидаилнең кочагына авып төште. </i>Р.Мөхәммәдиев</p><p> <b>Ишелеп тору </b>Туктаусыз, берөзлексез ишелү. <i>Текә ярлар, вакыт үткән саен әкренләп ашалып, ишелеп тора. </i>Мәдәни җомга</p><p> <b>Ишелеп төшү</b> 1) Өстән аска таба кинәт ишелү. <i>Өйалдында нидер дөбердәп ишелеп төште. </i>А.Алиш. <i>Очлы күз Динис --- түбәсе ишелеп төшкән, күптән инде ташландык хәлгә килгән, --- таш келәт шәйләп ала. </i>М.Хәсәнов</p><p>2) <i>күч. </i>Көтмәгәндә, уйламаганда бәхет, шатлык, кайгы һ.б. шундыйлар килү. <i>Ярулла абзыйның кызы чытырдап миңа ябышты. Һай күктән кинәт ишелеп төшкән бәхет! </i>З.Хөснияр. <i>Искәрмәстән иңенә ишелеп төшкән бу бәхеттән Гөлнисаның аңына зыян-зәрәт килмәсә генә ярар иде. </i>М.Хәсәнов. <i>--- аларның башына, көтмәгәндә-уйламаганда, шуның кадәр исәп-хәсрәт, борчу-мәшәкать ишелеп төште ---.</i> В.Распутин</p><p>3) <i>күч. </i>Авып китү, егылу. <i>Шул мәлдә җәлладның аркасына ук кадалды, җәллад капчык кебек бер якка ава башлады. Ниндидер мизгелдә генә югалып калган Сәлим хан ишелеп төшкән җалладның кулыннан кылычын тартып алды. </i>М.Хәбибуллин. <i>Гайсә кызуны өсти торды: – Гүли исертә торган әче бал кирәкме? Чемердәп тора, ишелеп кенә төшәсең, апай. </i>Ф.Садриев. <i>--- ишеккә терәлеп торган Нәҗип Нургалиев, мәлҗерәп, аның бүлмә идәненә ишелеп төште. </i>А.Гыйләҗев</p><p> <b>Ишелеп чыгу </b>Зур булып салынып, ишелеп торган хәлгә килү. <i>Шулай да «Гафифәнең корсагы ишелеп чыккан» дигән сүзләр йөрде. </i>Ә.Моталлапов. <i>Хуҗаның ачык изүеннән ишелеп чыккан корсагына ышкынып, --- Гөлсинә сикергәләп алды. </i>Р.Мөхәммәдиев</p></p>
</table>
</body>
</html>