 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ГАЙРӘТ </b> <i>и.</i> <i> гар. </i> 1) Көч, куәт, хәл, егәр. <i>Гайрәтем тәнемә сыймый башлады. </i>М.Әмир. <i>Куәт диңгез миндә, гайрәтем шул, Һич җиңелмәм кара көчләргә ---. </i>С.Кудаш. <i>--- шушы иске кием белән дә Җиһангир үзен чын патшаларча тота белә: сыны мәһабәт, кыяфәте горур, карашы салкын һәм мәгърур – бөтен рәвешеннән теләсә кемне баш идерерлек гайрәт бөркелә. </i>М.Маликова</p><p>2) Батырлык, кыюлык. <i>Мәскәү гаскәренең Казан янында тора башлавына биш атна булып, казанлылардан 10 меңнән артык җан хисабын һәлак итсәләр дә, казанлылар һаман да үзләренең гайрәтләренә кимчелек китермәделәр... </i>Р.Фәхреддин. <i>Властьның тәмен белгән кешенең гайрәте, тәвәккәллеге нык арта. </i>М.Маликова</p><p>3) Тырышлык, чын күңелдән бирелгәнлек, дәрт. <i>Тик шундин соң шундый гайрәт аркасында, Мәктәпләр дә әкрен-әкрен алга китәр. </i>Г.Тукай. <i>Яңача эш башларга көч-куәт тә, гайрәт тә калмады. </i>А.Гыйләҗев. <i>Эшләнәсе эшләрне артка чигерергә күнеккәнбез. Ул арада вакыт үткән, гайрәт суынган була.</i> Р.Әхмәтҗанов</p><p>4) Ачу, ярсу. <i>Азамат ир Туктамыш, Гайрәтеннән бузарып, Киң Җанбайга аны әйтте... </i>Дастан. <i>Сугыш вакытында атасына ничә мәртәбә ислам динен гарыз кыйлды. Атасы кабул итмәде, мөселман булмады. Ахыры гайрәте килеп, атасын үтерде.</i> К.Насыйри</p><p>5) Исерткеч эчемлекнең куәте. <i>Егетләр маташкалаган арада, хәмер гайрәте канга күчәргә дә өлгермәде, кәеф барометры аязуны күрсәтә башлады. </i>Б.Камалов. <i>Сакчы бер чәркә төшергәч, куйды шешәгә карап: –Гайрәте хәйран икән, – ди, – бу, энем, нинди шәраб?</i> М.Саттаров</p><p> ◊<b> Гайрәт кайту </b><i>к. </i><b>гайрәт чигү</b>. <i>Кинәт Гайнанның гайрәте кайтты, хәзер инде әйтәсе фикеренең әһәмияте дә калмаган кебек тоелды</i>. Г.Бәширов. <b>Гайрәт керү</b> 1) Хәлләнеп, дәртләнеп китү. <i>Урманда соры болан күрдем. Шундый мәгърур! Шундый эре! Аның көчле сынын күргәч, күңелемә гайрәт керде. </i>Р.Фәйзуллин; 2) Исерә башлау, башка китү. <b>Гайрәтне кайтару </b>Сүрелдерү, күңелне кайтару, күңелне төшерү, теләкне бетерү. <i>Ахыр чиктә, Кирмән татарларының гайрәтен кайтармас өчен, аны, бик ихтимал, рухани атакайлар кулына тапшыралар... </i>М.Хәбибуллин. <b>Гайрәтне чигерү </b><i>к. </i><b>гайрәтне кайтару</b>. <i>Салиха апа карышса, ызгышса, улының гайрәтен генә чигерәсен аңлады. </i>М.Маликова. <b>Гайрәт ору </b>1) Батырлык күрсәтү. <i>Кешенең көче үзенә ышануда. Күңелеңне нечкәртмә. Батыр бул, гайрәт ор!</i> Г.Кутуй; 2) Урынсыз шапырыну, үзен күрсәтү. <i>Ислам гаскәренә аңсыздан бу пәһлуан белән гаскәрнең килеп гайрәт оруын сахиб кыйран Каһарман күргәч, бу хурлыкка чыдап тора алмый, гаскәрне йөреп, мәйданга атылып чыкты... </i>Дастан. <i>Әгәр кызмачарак та булса, җилән чабуларын җилбәгәй җибәреп, бүреген күз өстенә төшереп, урамга сыймагандай шаулап, гайрәт орып, өенә кайта торган иде.</i> Ә.Еники. <i>Мәрфуга җиңги, гайрәт орып, урыныннан калкынды. </i>М.Шабай; 3) Кызып китеп тавышлану, ачулану, җикеренү. <i>Ниндидер калын тавыш сугып еккандай булды. Иргали башын күтәрде: «Кем болай гайрәт ора?» </i>И.Салахов. <i>Жорка исә бик җитди, күзләрен тасрайтып, аскы иренен тешләп, шулкадәр гайрәт ора: икебезне ике кулына эләктергән килеш, җилтерәтепме җилтерәтә. </i>А.Расих. <b>Гайрәт сүнү </b><i>к. </i><b>гайрәт чигү </b>(<i>2 мәгъ</i>.). <i>Изелә, һиммәте вә гайрәте сүнә, ваклана, ялкаулана, авырая вә рухаи үлә. </i>Г.Баттал. <i>Элеккеге сизгерлеге дә, ташып торган гайрәте дә сүнеп бара шикелле. </i>З.Хөснияр. <b>Гайрәт чәчү </b><i>к.</i><b> гайрәт ору</b>. <i>Гайрәт чәчә рәис: «Әллә үзең Татып кайтасыңмы кереп, ә?..» </i>Г.Сәгыйров. <i>Ул фетнәчеләрнең уллары хәзер Кызыл гаскәрдә хезмәт итә, ди. Яшь әтәчләр гайрәт чәчми калмас ---. </i>Т.Әйди. <i>Мәхәббәтне сатып алып булмый, дип, бушбугазлар гына гайрәт чәчә бит ул</i>. В.Имамов. <b>Гайрәт чигү </b>1) Күңел кайту, бизү, тую. <i>Гайрәтем тәмам чиккән дөньяның әле мине тыныч сыендырыр почмагы шушымы? </i>А.Гыйләҗев. <i>Кибетче кызларга контроль ясап, вәгазь укып ерак китеп булмый. Аларның синнән гайрәте чигәчәк. </i>Г.Ахунов. <i>Бу сүздән ике ирнең дә гайрәте чиккән... </i>Н.Гыйматдинова; 2) Сүрелү, теләк бетү.<i> Мөхәррир, язылган әсәрләренең басыла алмавын күреп, язудан гайрәте чиккән кебек, бернәрсә дә язмый. </i>Ш.Мөхәммәтьяров.<i> Кыскасы, Казанда да, Троицкига кайткач та, минем тырышлыкларымнан берни дә мантымады, минем скрипкадан тәмам гайрәтем чикте. </i>А.Расих</p></p>
</table>
</body>
</html>