 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БӘЙЛӘНҮ </b> <i>ф.</i>  1) <i>төш. юн. к. </i><b>бәйләү</b> I. <i>Торналар чылбыры чайкала, Ярга бәйләнгән көймәне Тотып торган шикелле... </i>Н.Вәли</p><p>2) <i>сир. </i>Элемтә урнаштыру, үзара бәйләнешкә кереп, хәбәрләшеп тору. <i>Штурмчылар полкы командиры --- белән бәйләндем һәм алардан фронттагы хәлләр турында безгә хәбәр итеп торуны үтендем. </i>Казан утлары</p><p>3) <i>шелт. </i>Гашыйк булу, мәхәббәт белдерү. <i>Беркөнне алар палубадан Идел ярларын карап барганда, теге матрос тагын килеп бәйләнде. Әнисәне җилкәсеннән кочаклап: – Моя красавица! Мин бит сезгә гашыйк булдым. Сез игътибар да итмисез, – ди</i>. А.Хәсәнов // Өйләнү яки иргә чыгу. <i>--- минем язмышым да икенче берәүләр белән бәйләнде һәм мәхәббәтнең «әчесен-төчесен» башкалар белән татырга туры килде</i>. Ә.Еники. – <i>Фәхри кебек өтеккә бәйләнмәсәң, сиңа үз тиңең табылмас дип белдеңме? – дип [Гайшәне] шелтәләделәр.</i> Казан утлары</p><p>4) Рухи якынлык тою; якын, үз итү. <i>Гөлгенә бу дусларына инде йөрәге белән бәйләнде. </i>Н.Дәүли</p><p>5) Башланып китү, уңышлы бару (сүз, әңгәмә турында). <i>Таныш булып чыктыгыз бит, сүзегез бәйләнер инде. </i>Н.Исәнбәт</p><p>6) Керешү, алыну (күңел ятмаган эш турында)<i>. Кирәкмәгән эшкә бәйләнү</i> // Берәр эш яки әйбер белән артык мавыгу<i>. Балачактан атка бәйләнде. Ат дигәндә, җанын фида кылып, Җир читенә барып әйләнде</i>. А.Хәлим</p><p>7) Вак кимчелекләрне күпертеп күрсәтү һәм шулар өчен ачулану. <i>Усал кеше! Бәйләнмәгән чагы гел юк, көзге чебен кебек. </i>А.Гыйләҗев.<i> Шушы вакыйгадан соң, юк-бар гаепләрем өчен дә миңа бәйләнә торган булып китте</i>. Ә.Рәшит</p><p>8) Артык еш мөрәҗәгать итеп яки төпченеп борчу. <i>[Малайның] Кечкенәсе велосипедны күргән саен бәйләнә: әти, утыртып йөрт әле, ди. </i>И.Гази</p><p>9) Тешләргә, таларга чамалап эзәрлекләү (усал хайван, кош-корт турында). <i>«Фу! Чатан! Фу!» – дип, ни тыярга тырыштык. Овчарка безгә үзе килеп бәйләнде</i>. А.Хәсәнов // Каныгу, үчегү. <i>Шунда миңа партадашым Нур бәйләнде бит. Әле төртә, әле бишмәт җиңемнән тарта, мыскыллы сүзләр әйтә, көлә</i>. М.Маликова</p><p>10) <i>гадәттә үткән заман хикәя ф. форм.</i> Сәбәп-нәтиҗә мөнәсәбәтендә булу, мөнәсәбәтле булу. <i>Муса теләсә кайда чыгып йөри ала, аның эше кәнсәләр сәгатьләре белән бәйләнмәгән. </i>Ш.Маннур. <i>Кешенең кешелеклелеге профессиягә бәйләнмәгән... </i>Ф.Яруллин</p><p>11) <i>лингв. </i>Синтаксик мөнәсәбәтне белдерү, иярү. <i>Әйтик, «сөйләү», «әйтү», «уку», «язу» фигыльләре, үзләренә ияргән сүзләр белән, «турында» бәйлегеннән тыш, төшем килеше кушымчасы ярдәмендә дә бәйләнә ала</i>. Р.Юсупов</p><p>12) <i>күч. </i>Начар күрү; күрмәс булу; күз алды томанлану. <i>Галәмнән һичбер шәйне күреп булмый, Бәйләнә күзләр, – һава чуалган ич! </i>Н.Думави. <i>Караңгы төште, күз бәйләнде, Нурания генә юк та юк</i>. Р.Камалов</p><p>13) күч. Гаҗәпләнүдән, аптыраудан сүз әйтә алмый тору. <i>Барып җиткәч дәрьяга, китерделәр кимәгә, Газиз телләрем бәйләнде, белмим ни сүз димәгә</i>. Җыр</p><p> <b>Бәйләнә бару </b>Торган саен ныграк бәйләнү</p><p> <b>Бәйләнә башлау </b>Бәйләнергә тотыну. <i>«Тинчурин капиталистлардан ярамаган хатлар-журналлар алып укып ята» дип, дөньяны бутап бетерделәр. Шуннан соң инде Тинчуринга гел бәйләнә башладылар</i>. Р.Батулла</p><p> <b>Бәйләнә бирү </b>Бәйләнүен дәвам итү. <i>Әйдә, бәйләнә бирсен!.. Апай кеше бик чая тотынса да, әти белән әни алдында аның кул белән шаяра алмасын әллә каян белеп торам</i>. Г.Бәширов</p><p> <b>Бәйләнә китү </b>Бәйләнә башлау, кинәт бәйләнергә тотыну. <i>Чит авыл малайлары бәйләнә китсә, Нурулла бер генә кычкыра. </i>Р.Батулла</p><p> <b>Бәйләнә төшү </b>Бераз бәйләнү; тагы да бәйләнү</p><p> <b>Бәйләнеп алу </b>Бераз вакыт эчендә, тиз арада бәйләнү. <i>Кайберәүләр аңа бәйләнеп тә алдылар. Ләкин бу бәйләнеш озакка бармый басылды. </i>М.Гафури</p><p> <b>Бәйләнеп бетү </b>Тәмам, бик нык бәйләнгән булу. <i>Монда эт – эткә, эт койрыкка бәйләнеп беткән. </i>Ә.Еники. <i>Шуңа су салып, утта кайнатабыз да, беребез – агач савыт, икенчебез, әллә ничә җиреннән сыланып, бәйләнеп беткән касә белән чәй эчәбез. </i>И.Салахов</p><p> <b>Бәйләнеп йөрү </b>Әле – бер, әле икенче кешегә бәйләнү. <i>Әмма коридорда «Марсельеза» җырлауга каршы бәйләнеп йөрү – сезнең эш түгел, бу – жандармлык. </i>Г.Ибраһимов</p><p> <b>Бәйләнеп китү </b>Кинәт бәйләнә башлау. <i>Ни өчен бәйләнеп китте соң әле ул Асия белән? </i>Г.Иделле.<i> Бераздан кызу әңгәмә бәйләнеп китте.</i> М.Юныс</p><p> <b>Бәйләнеп тору</b> 1) Һәрвакыт, гел бәйләнү</p><p>2) Әле, хәзерге вакытта, сөйләү моментында бәйләнү. <i>Кунак ич ул, бәйләнеп тору аңа килешәмени?</i> Ә.Еники</p><p>3) Бәйләнгән хәлдә булу. <i>Карчыганың баласы, бәйләнеп торып, бауда үләр. </i>Мәкаль</p><p> <b>Бәйләнеп утыру</b> Бертуктаусыз бәйләнү. <i>[Саҗидә:] Йә инде, Низам, кунак кешегә бәйләнеп утырма. </i>Ә.Хәсәнов</p><p> <b>Бәйләнеп яту </b>Әле, хәзер бәйләнү. <i>Ләкин малай-шалайга бәйләнеп яту килешми иде</i>. Г.Бәширов</p></p>
</table>
</body>
</html>