 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АРТЫК</b>  <i>с.</i>  <b>1.</b> 1) Кирәгеннән артып киткән, артып калган; кирәгеннән тыш. <i>[Сыер] Бер елдан соң сөтне ике мәртәбә артык бирә башлаган</i>. Р.Сибат. <i>Артык бүлмәләрендә, хәтта мунчасында да фатирчылар тота һәм хакын да каерып ала иде</i>. Ш.Маннур. <i>Артык кием-салым хатын-кызның гүзәллеген, сылулыгын яшерә генә.</i> М.Хәсәнов</p><p>2) Кирәксез, хаҗәте булмаган; тиешсез, урынсыз булган. <i>Артык сүз ычкындырмагаем, дип, үзе дә шүрләгән булса кирәк, башы күккә тиярдәй шатланып кайтып киткән шул сүзләрдән соң.</i> Ф.Хөсни. <i>Ул үзенең бу мәҗлестә инде артык кеше булуын сизә. </i>А.Вергазов</p><p>3) <i>күч</i>. Әллә ни; күзгә күренерлек, сизелерлек. <i>Галәмне айкап төшкән космонавтларга да артык исе китми башлаган безнең заман халкын фән кандидаты булу белән генә шаккатырып булмый да булмый инде</i>. В.Нуруллин. <i>Аларга үрнәк булган Көнбатыш Европа илләреннән Алмания, Италия, шулай ук Австралиядә гөрләп чәчәк аткан классик музыка әсәрләренең дә ниндирәк даирәләрдә туганлыгы, үстерелгәнлеге артык сер булмаса кирәк</i>. М.Госманов. <i>Аның киләчәге фаҗига булып бетәчәге дә артык шик тудырмый. </i>Казан утлары</p><p><b>2.</b> <i>рәв. мәгъ</i>. 1) Бик нык, чиктән тыш, чамасыз. <i>Нәкъ шуны искәрткәндәй, Әхмәтсафа артык коелып төшмичә генә сүз башлап азаплана әнә.</i> Ф.Сафин. <i>Халыкның артык дәрәҗәдә күндәмлеге, юашлыгы, үҗәтлеге шаккатыра иде аны</i>. М.Әмирханов. <i>Ни өчен безне туган җирдән аердылар? Әллә әтинең артык та намуслы, артык та эшсөяр булуы сәбәп булдымы? </i>Идел</p><p>2) Күп, күбрәк. <i>Наратлык буенда уздырган сәгатьтән артык вакыт эчендә, ул тагын икенче кешегә әверелде</i>. Ф.Садриев. <i>Әхмәдулла – сабыр кеше, гадәтенчә, артык сөйләшми</i>. Р.Сибат. <i>Районда меңнән артык трактор бар</i>. Казан утлары. <i>Москонцерт уздырган гаять таләпчән конкурста Шәфика, ике йөздән артык җырчыны артта калдырып, җиңеп чыкты</i>. Мирас</p><p>3) Кирәгеннән тыш, тиешеннән күп; чаманы белмичә; арттырып. <i>Син дусты бит, әйт әле шуңа, артык көчәнмәсен, яраткан энекәшемнән колак кагасым килми, ди.</i> З.Хөснияр. <i>Чөнки, артык тел озайта башласа, бер баруында, үзенең дә ике катлы йортта «куна калуы» ихтимал</i>. Р.Кәрами. <i>Я моңаеп, уйланып утыра, я кирәгеннән артык шаяра.</i> Р.Кәрами</p><p>4) Шуннан ары, аннан тыш; алга таба. <i>Мин ул чакта боларның һәммәсен, шулай тиеш, дип кабул иттем һәм бу турыда артык баш ватмадым.</i> Д.Лондон<i>. – Бу хәтле җаһил да булырсың икән! – Нәгыймәттәй, ярсуына буылып, шуннан да артыгын әйтә алмады. </i>К.Кәримов. <i>Юк, хатны артык укый алмадым.</i> Н.Дәүли</p><p>5) Шулардан башка, тагы, өстәмә. <i>Аларда бер кечкенә гаилә өчен кирәк булган әйберләрдән артык берни юк.</i> А.Шамов. <i>Бәлки, ул кулъязманы сүтеп ташларга теләмәгәндер, ә, бәлки, әйтеп торудан файда юк, бу карттан шуннан артыгын көтеп булмый, дип уйлагандыр. </i>Ә.Еники</p><p>6) Кирәксез, урынсыз, вакытсыз. <i>Әүхәтнең сүзләренә җавап кайтаруны артык санап, Гөлҗиһан эндәшмәде. </i>Ф.Сафин</p><p>7) Кабаттан, яңадан, янәдән; башкача, тагын да. <i>Чәй эчкән вакытта, шинель белән итекләр мәсьәләсе артык телгә алынмады. </i>Ш.Камал</p><p>8) Күбрәк, ныграк. <i>Мин аны, ата булганга күрә генә түгел, акыллы булуы, ягымлылыгы, сөйкемлелеге өчен, дөньяда һәммә нәрсәдән дә, барлык кешеләрдән дә артык яратам</i>. Г.Бәширов</p><p><b>3.</b> <i>хәб. функ</i>. 1) Яхшы, яхшырак. <i>Ул юлда йөргәнче, пристаньда бер атна пароход көтеп утыруың артыграк.</i> Т.Галиуллин. <i>Атасы, онытма инде, болай итеп мал асраганчы, асрамавың артык.</i> Х.Хәйруллин. <i>– Минем өчен аның эшкә урнашуыннан укырга керүе артык, – диде Татьяна апа.</i> М.Юныс</p><p>2) Кирәге калмау, ихтыяҗ бетү, артыксыну, мәгънәсендә. <i>Үз хатыны да артыктыр әле</i>... З.Фәтхетдинов</p><p><b>4.</b> <i>и. мәгъ</i>. Кирәгеннән артып киткән берәр нәрсә. <i>Бу минутларда аның артыгын, кирәкмәсне сорашуы, барлык уй-гамәлне бутап ташлавы мөмкин иде.</i> Ф.Латыйфи, Р.Якуш. <i>Әмма, җәяүлегә янчык та авыр, дигәндәй, малай моннан да артыгын күтәрә алмам, кадерле азыкны ярты юлда ташлап калдырырга туры килмәгәе, дип борчылды</i>. А.Хәлим. <i>Ярый, дускайларым, артыгын да текелдәп ташладым бугай инде.</i> Ш.Маннур</p><p> ◊ <b>Артыгы белән җиткән</b> Булган кадәресе дә бик иркен, таман, артып калырга мөмкин дәрәҗәдә җиткән, башкача кирәкми. <i>Хәер, монысы да артыгы белән җиткән иде кызны бәхетле итәргә</i>. М.Кәримов. <b>Артыгы-киме юк</b> Чын дөресе, һич арттырусыз. <b>Артыгын ычкындыру</b> Кирәкмәгәнне, ярамаганны сөйләп (әйтеп) ташлау. <i>Язган хатлар барысы да ачып укылды, артыгын ычкындырган кешеләр шунда ук хөкем ителде. </i>Ф.Бәйрәмова.<b> Артык итенү </b>Чамасыз масаеп китү, узыну, чаманы белмәү. <b>Артык йөк</b> Мәшәкать тудыручы, кирәксез кеше яки эш. <i>Үз өстемә артык йөк алырга, кемнәр өчендер җаваплы булырга теләмәгәнмендер. </i>М.Кәримов. <b>Артыкка җибәрү</b> Чамадан уздыру (мәс., сүздә, кыланышта). <b>Артыкка китү</b> Чама югалу, чама бозылу. <i>[Тикшерүче:]</i> <i>Молчать!</i> <i>Саботажник!</i> <i>Мин сиңа күрмәгәнеңне күрсәтермен. Монысы инде артыкка китте!</i> Р.Кәрами<i>.</i> <b>Артык кашык </b>Эшләмичә ашап ятучы, кирәксез кеше. <i>Бригада – менә-менә сүрүе ертылырга торган мендәр кебек, ә яшь-җилбәзәк, юашрак егетләр беркайчан да артык кашык булмый.</i> Р.Кәрами. <b>Артык күз</b> Берәр нинди эш-хәрәкәтне күрергә, белергә тиеш булмаган кеше. <b>Артык кылану </b><i>к.</i> <b>артык итенү.</b> <i>Бик явыз, кирәгеннән артык явыз кыланды шул, дип уйлап куйды Җәмилә. </i>М.Хәсәнов<i>.</i> <b>Артык тамак </b><i>к.</i> <b>артык кашык</b></p></p>
</table>
</body>
</html>