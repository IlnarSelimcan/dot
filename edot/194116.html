 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖИДЕ </b> <i> сан </i> 1. 1) Алты белән сигез арасында килә торган бөтен сан, шул санның үзе, цифры һәм микъдары атамасы. <i>Склад басучылар, берәүләр әйтүенчә – җиде, икенче сүзләргә караганда, унике кеше булган... </i>Ә.Фәйзи. <i>Җиде чакрымдагы Зиреклебашка, караңгы төшеп, тәмам күз бәйләнгәч кайтып җиттеләр. </i>Ә.Еники. <i>Урамнан гармун уйнап уза башласалар, кызлар тәрәзә өчен пыр тузып шаярышалар… Җиде кыз – җиде бәла! Аларга җиде әйбәт кияү кирәк. </i>А.Гыйләҗев</p><p>2) <i>сөйл. </i>Бик күп, әллә ничә. <i>Алай да әле төненә җиде уяна. </i>А.Алиш</p><p><b>2. </b><i>и. мәгъ. </i>1) <i>к. </i><b>җидееллык</b>. <i>– Мин кайтканда, сез укымый идегезмени инде? – Син кайткан елны бетердек бит җидене. </i>Х.Сарьян. <i>Җыелыш беткәндә генә, директор белдерү ясады: җидене бетергән малайларга иртәгә сәгать сигездә военкоматта булырга. </i>М.Мәһдиев</p><p>2) <b>җидесе </b><i>тарт. форм. этногр. дини </i>Татарларда, кеше үлеп, җиде көн үткәннән соң, аш җыеп, Коръән укытып, мәрхүмне искә алу мәҗлесе. <i>Шибайның өче, җидесе дә бик яхшы, бик тыныч үтте, тик менә җидесен үткәрергә дип җыелган мәҗлес таралгач, каладан бер кәгазь килеп төшүе генә бераз кытыршылык тудырды. </i>Г.Ибраһимов. <i>Аккош күлендәге дачада Сибгат абыйны искә алу мәҗлесе буласы икән. Өчесеме, җидесеме, кырыгымы? Инде хәтерләмим. </i>М.Мәһдиев. <i>Бәлкем, мәетнең өчесе, җидесе, кырыгы, илле бер көне, елы булмаса, авылларда дин дә сакланып калмас иде.</i> Безнең гәҗит</p><p> ◊ <b>Җиде азан кычкырту </b><i>дини</i> Авыруны кинәт авырып китеп егылганда, һушын җуйганда, җиде азан кычкырып өшкерү. <i>Мин әтигә җиде азан кычкыртам. </i>Т.Гыйззәт. <i>Малаеның әллә зиандаш зәхмәте микән дип, мәдрәсәдән җиде шәкерт чакырып, җиде азан да кычкырттык. </i>М.Гали. <b>Җиде бабадан (килгән) </b>Бик күптәнге, борынгы; борынгыдан мирас булып калган. <i>Чыгарма, җаный, бу серне: Безем бу муллалык җебе Ки җиде бабадин бирле Килеп өзелмәгән бер дә. </i>Г.Кандалый. <b>Җиде бабасына җитү </b>1) Ямьсез, тупас сүзләр белән бик нык сүгү. <i>[Назимов] Поцелуйкинның җиде бабасына җитеп сүгенеп алды. </i>Г.Әпсәләмов; 2) Кемнең дә булса нәселен кырып бетерү, үч алулар белән янау. <b>Җиде бабасын тану </b>Үзенең нәсел-нәсәбе, фамилиясе каян, кемнәрдән килүен төгәл өйрәнү, тарихын белү. <b>Җиде бабасын таныту </b><i>к. </i><b>арт сабагын укыту</b>. <i>Мин синең җиде бабаңны танытырмын!</i><b> Җиде башлы аждаһа (дию) </b>Әкиятләрдә сурәтләнгән куркыныч, явыз мифик зат. <i>Агуларын чәчеп, җиде башлы аждаһа басып тора икән. </i>А.Әхмәт. <b>Җиде буынга җитү </b>1) <i>к. </i><b>җиде бабасына җитү </b>(<i>2 мәгъ.</i>). <i>Шундый итеп куркытырбыз, җиде буынына барып җитәрбез. </i>К.Тинчурин; 2) <i>к. </i><b>җиде бабасын таныту</b>. <b>Җиде диңгез артында </b>Бик еракта. <b>Җиде җәһәннәм асты (арты) </b>Әллә кайдагы ерак ят җир, ят урыннар; яшерен урын. <i>Үз тирәбездә менә дигән матур җирләр булганда, ни пычагыма, «курорт» дип кенә, җиде җәһәннәм астына барырга? </i>Г.Әпсәләмов. <b>Җиде җәһәннәм төбе </b><i>к. </i><b>җиде җәһәннәм асты (арты)</b>. <i>Үз әниемнән калган төймәләрем дип, аларны җиде кат төеннәргә төенләп, әллә кай җиде җәһәннәм төбенә яшергән иде. </i>К.Нәҗми. <b>Җиде җил кочагы </b>Һәрьяклап көчле җил исә торган, бер яктан да ышыкланмаган калку урын. <i>Лебедев белән Әхмәй, иске җил тегермәне янына күтәрелгәч, атларыннан төшеп, җиде җил кочагында шул айга таба карап тордылар, --- аннан, җәяүләп, җай гына түбәнгә кузгалдылар. </i>Ф.Мансуров.<b> Җиде иләктән үткәрү </b>Бик нечкәләп, кат-кат тикшерү. <b>Җиде йозак астына бикләү </b>Бик нык саклау, яшерү, эзен тапмаслык итү. <i>Патша җил җитмәс җирән атны, берничек тә урлап китмәсеннәр өчен, җиде йозак астына бикләтте. </i>Әкият. <b>Җиде йозак астында тоту </b><i>к. </i><b>җиде йозак астына бикләү</b>. <i>Гадәттә әкиятләрдә генә шулай сезнең кебек чибәр кызларны дию пәриләре, урлап, --- җиде йозак астында тота торган булганнар. </i>Ф.Яруллин. <b>Җиде йортка – бер энә </b>Күршеләр арасында кулдан-кулга йөртелә торган бердәнбер корал булуга киная. <b>Җиде камыт кидерү </b>Барлык эшне бер күндәм кеше җилкәсенә күтәртү, йөкләтү. <i>Мокыт бит, җиде камыт кидерсәләр дә тарта торган нәмәстәкәй. </i>А.Гыйләҗев. <b>Җиде кат җир астында </b>Бик нык яшерелгән, әллә ничә йозак астына куелган. <i>Үзәк банкның «җиде кат җир астында» дип әйтелешле сейфларыннан миллион пизарралык алтын коелмалар алып чыгу үзе генә дә ни тора? </i>А.Тимергалин. <b>Җиде кат җир астыннан табу</b>. Берәр кешене яки нәрсәне ничек кенә булса да эзләп табу. <i>Кастаның кәефен бозып кара… Беттең! Җиде кат җир астыннан сине табачаклар, җаныңны кыячаклар… </i>А.Гыйләҗев. <b>Җиде кат йозак артына яшерү </b><i>к</i>. <b>җиде йозак астына бикләү</b>. <i>Тик тойгыларын җиде кат йозак артына яшерә белмәсә, татар кызы була димени? </i>Мирас. <b>Җиде кат күккә ашу </b>Куанычыннан күңеле күтәрелү, бик нык шатлану. <i>Рахманкулов, үзе дә сизмәстән, тагын җиденче кат күккә ашты. </i>М.Юныс.<b> Җиде кат күкләргә күтәрү (чөю) </b>Бик нык мактау. <i>Бездә шулай, кемне дә булса бер мактый башласалар, җиде кат күкләргә чөеп мактыйлар. </i>Казан утлары. <b>Җиде кат тир чыкканчы </b>Җан тиргә төшеп, бик нык тырышып, көчәнеп. <i>Чүпрәк ботинкамны ике көн кремга батырып, аннары, җиде кат тирем чыкканчы, коры сукно белән ышкып кына ялтыраткан идем. </i>Ф.Яруллин. <i>Бер караңгыдан икенче караңгыга кадәр җиде кат тирең чыкканчы урак урып кара син. </i>М.Галәү. <b>Җиде төн уртасында </b>1) Төннең кыл уртасында, бар тереклек тирән йокыга талганлыктан бер хәрәкәт тә булмаган вакытта. <i>Хыялый хикәяләр реаль вакыйгалар белән аралаша... Көрәштә батыр чыгар өчен, кайсы үләннең чәчәген җиде төн уртасында барып өзәргә... һәм тагын әллә ниләр. </i>Ә.Фәйзи. <i>Мөәзин бабай дөньяда бик озак торганга, җиде төн уртасында юлларда күп йөргәнгә, караңгы төннәрдә ялгызы мәчеткә барганга күрә, бу хакта аның да фикерен сорап үттеләр. </i>М.Гафури; 2) Вакытсыз, йоклый торган вакытта, бик соң. <i>Эчке бүлмәләрнең берсеннән байның: – Кем йөри анда җиде төн уртасында? – дип чәрелдәгән тавышы ишетелде. </i>М.Галәү. <i>Мәгәр син миннән сорап кара: кайда нәрсә ята – мин сиңа җиде төн уртасында күземне йомып әйтеп бирермен</i>. Ф.Хөсни. <b>Җиде юл чаты </b>1) Кеше күп йөри торган урын, юл өсте. <i>Юк, кызык кына түгел, ниндидер сер, тылсым бар бу санда! Менә кара! «Җиде юл чаты», «җиде төн уртасы», «җиде үлчә, бер кис». </i>Г.Бәширов; 2) Күп юллар тоташкан урын. <i>Даланың җиде юл чатында үзе җил тегермәне төзеп, җыелган килемне ачларга өләшкән. </i>Ф.Мансуров. <b>Җиде ямаулы </b>Тузган, сәләмәләнеп беткән. <i>Өсләрендә җиде ямаулы күлмәк була иде. </i>Г.Гобәй. <b>Җиде ясин </b><i>дини </i>Берәр нәрсәгә нәзер әйтеп, Коръәннең Ясин сүрәсен җиде кат укып, багышлау. <i>Ярабби, Ходаем! Сиңа нинди шөкерләр генә кылыйм! Нәзерем булсын: җиде газизләр рухына җиде Ясин укып багышлармын. </i>Г.Камал. <b>Җиде ят </b>Кан кардәшлеге булмаган, бөтенләй ят, чит кешеләр. <i>Әнә, ди-ди, менә, ди-ди, Безнең гомер шулай уза; Яшьли сөйгән яшь матурга Җиде ятлар кул суза. </i>Җыр. <i>Җиде ят каршында әйтелгән бу кыю сүзләрне ишеткәч, Гәрәй бөтенләй терелеп киткән кебек булды. </i>К.Нәҗми. <i>Зәһәр сүзләренә, кырыс холкына күнгән-өйрәнгән инде, нинди булса да, җиде ят кеше түгел, үз әбием. </i>Казан утлары. <b>Җиде ятып бер төшкә (дә) кермәү </b>Искә алмау, бөтенләй уйламау, хәтердә тотмау</p></p>
</table>
</body>
</html>