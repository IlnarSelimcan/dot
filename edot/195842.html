 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИЛТҮ </b> <i>ф.</i> 1) Кулыннан тотып, күтәреп яки утыртып кая да булса алып бару. <i>Ахияр идарә членнарына аерым-аерым эш йөкләде: берәүләр – ашханә ягын хәл итәргә, икенчеләр – вагонеткалар китерергә, өченчеләр күчмә ремонт машинасын шунда илтү өчен җаваплы булдылар. </i>М.Мәһдиев.<i> Алдан бата-калка энем бара, аның артыннан – мин... Ләкин таш шикелле төпкә китмибез әле, чөнки көчле агым үзе безне күтәреп, уйнатып кына илтә дә илтә. </i>Ә.Еники. <i>Сөембикә белән улын илтеп биргәндә, Казан шәһәре һәм ханлыкның Болынлык ягы </i>(<i>Идел елгасының сул ягындагы җирләр</i>)<i> әлегә Мәскәү хакимияте астына төшмәгән иде. </i>Г.Баттал</p><p>2) Билгеле бер җиргә алып бару. <i>--- Шәмси никадәр авылга – әтиләренә генә кайтырга теләсә дә, Анна Васильевна бөтен көчен-куәтен кымызга илтергә сарыф итте. </i>Г.Исхакый. <i>Шәһәр үзәгенә илтә торган троллейбуста Зөлфә чал чәчле апаны күздән ычкындырмаска тырышты. </i>М.Маликова. <i>Җәннәтнең үзендә булудан да бигрәк, аңа илтә торган юллардан бару рәхәттер. </i>Сөембикә</p><p>3) <i>кит. </i>Берәр нәрсәгә сәбәп булу, шуның аркасында килеп чыгу; берәр хәлгә китерү, авырлыкка дучар итү. <i>Яшь чагында Гөлфия дә беркатлы кыз бала иде. Әнә шул сыйфаты аны упкынга илтте бугай. </i>Н.Гыйматдинова. <i>Ә нилектән сула, кибә соң ул [Наил]? Һәлакәткә илткән сәбәп нидә? </i>Д.Гайнетдинова. <i>Ул юлларның һәммәсе матур, һәммәсе мавыктыргыч. Тик кайсының бәхеткә илткәне генә билгесез. </i>Ф.Яруллин</p><p>4) <i>күч. </i>Көрәштә, эштә юл күрсәтеп, юнәлеш биреп, артыннан ияртеп бару, әйдәү, җитәкләү. <i>Батыр егет! --- Илт син безнең егетләрне яуга! </i>М.Җәлил</p><p>5) <i>күч.</i> Нәрсәгә булса да ирешү, берәр теләкне, уйны тормышка ашыру, эшне башкарып чыгу. <i>Ләкин бу сыйлаулар, бүләкләр һәм өстенлекләр максатка бик тиз генә илтеп җиткермиләр. </i>Г.Баттал</p><p> <b>Илтеп бетерү </b>Барысын да илтү</p><p> <b>Илтеп җиткерү </b>1) Вакытында, соңга калмыйча, билгеләнгән урынга кадәр илтү. <i>[Мөдәррис] Юл буе дәшмәде, баранка өстеннән башын алгарак сузып, тизрәк Зәйтүнәне илтеп җиткерергә тырышты. </i>М.Маликова</p><p>2) <i>күч. </i>Берәр кеше өстеннән әләкләп өлгерү, берәр кеше турында кемгә дә булса барып әйтү, сөйләү. <i>Кайсыдыр каһәре аларга минем урларга теләвемне илтеп җиткергән. </i>А.Шамов</p><p> <b>Илтеп кую </b>Тиешле урынга, билгеләнгән җиргә кадәр илтү. <i>Теге таксиның шофёры да шунда тора. «Туган, – дим, – Һади Такташ урамына илтеп куй әле». </i>М.Маликова</p><p> <b>Илтеп ташлау </b>1) Кемне дә булса үз теләгеннән, ризалыгыннан башка, каядыр илтеп шунда калдыру. <i>Әмма ләкин бер атнадан соң ук кулга алындым, элекке сәүдәгәр Набков фатирында урнашкан ЧЕКА подвалына илтеп ташладылар. </i>Г.Баттал.<i> Беренче курсны тәмамлагач, сезне бик еракларга илтеп ташларга була, сез инде адашып йөрмәячәксез, ачтан үлмәячәксез. </i>М.Маликова</p><p>2) Тиз арада илтеп ыргыту</p></p>
</table>
</body>
</html>