 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИСЕРҮ </b> <i>ф.</i> 1) Аракы, шәраб һ.б.ш.лар исерткеч эчүдән, әфьюн, героин яки башка наркотик тәэсиреннән аек фикер йөртү һәм нормаль хәрәкәт итү сәләтен югалту, исереккә әйләнү. <i>Акчасы түләнгән нигъмәтләр әрәм калмасын дип, бетерергә тырыша торгач, итекче белән тегүче бик нык исерделәр. </i>Г.Ибраһимов. <i>Фәнүзә шунда: «Фу, тәмам исергәнсең!» – дип, Даянны эткәндәй итте. </i>Х.Камалов. <i>Гаяз, урыныннан торып, минем яныма ашыкты: – Җитте аңа, ул исерде, аның бит беренче эчүе, – диде ул. </i>М.Әмир</p><p>2) Гадәттә, ис, газ белән агулану. <i>Тимерче шул ялкын эчендә торып исергән инде. </i>Г.Тукай. <i>Ходаем! Исерә ич ул! Ис тия ич аңа! Әнә башы әйләнә! </i>Р.Мулланурова</p><p>3) <i>күч. </i>Берәр нәрсә тәэсирендә зиһен чуалу, фикер таркалу. <i>--- кырмыска личинкасы ашаучы бөҗәкнең тәне исерткеч бүлеп чыгара. Кырмыскалар шуны ялыйлар да исерәләр. </i>Х.Камалов. <i>Гали, йокысына исергән килеш мыш-мыш килә-килә, чалбарын башына кияргә тотынды. </i>Р.Төхфәтуллин. <i>Бистә таң йокысы белән исергән. </i>Н.Гыйматдинова</p><p>4) <i>күч.</i> Ниндидер хис-тойгыдан, хуш истән, яхшы мөгамәлә һ.б.ш.лар тәэсирендә әсәрләнү, рәхәтлек тойгысы кичерү.<i> Тау битенең --- чирәменә ятып ауныйсы, чәчәкләрен иснәп исерәсе килә. </i>К.Тимбикова. <i>Исерде ул язның саф исеннән, Гашыйк егет кебек сөйләнде… </i>Ш.Маннур. <i>Аларның [күзләренең] тылсымлы нурыннан Хәбир исерә, тәкатен җуя, көне буе тел очында йөрткән, --- сүзләрен оныта. </i>Ш.Хөсәенов // Берәр нәрсә тәэсиренә бик нык бирелү. <i>Мәһабәтлегенә урманнарның, тирән тынлыкта утыруларына карап исердем. </i>М.Гафури.<i> Әйе, бәгърем, эчми исердем, тормыш матурлыгыннан исердем. </i>Г.Әпсәләмов</p><p>5) <i>күч. </i>Ниндидер эш белән гадәттән тыш мавыгып йөрү.<i> Ирек мәкалә белән тәмам исереп бетте һәм көн ярымда эшен төгәлләде. </i>Ф.Садриев</p><p> <b>Исерә бару </b>Исереклеге торган саен ныграк арта бару. <i>--- ул исә, моңа кадәр беркайчан да танымаган билгеләр, серле сөю ләззәте тоеп исерә барды. </i>Г.Гыйльманов. <i>Ул Миләүшәнең исерә баруын күреп, аулаккарак сөйрәмәкче иде, тик авыл егетләре сизгер булып чыкты</i>. Ф.Яруллин. <i>Ул күзгә күренеп исерә бара иде. </i>Р.Батулла</p><p> <b>Исерә башлау</b> Исерү билгеләре күренү, сизелү. <i>Айрат, бик сирәк эчкәнгәме, бер рюмкадан ук исерә башлавын сизде. </i>Ф.Яруллин. Ул тагын һәм тагын эчте, исерә башлавын бик ачык сизсә дә, юри тыелырга теләмәде. Ә.Еники. – Кенәз илчесен эчер, – диде исерә башлаган атаман. М.Хәбибуллин</p><p> <b>Исерә калу</b> Кинәт, тиз арада исерү. <i>Ахыр чиктә йончыган иде, бик ябыккан иде ул бу вакытта, бер рюмка эчүгә исерә калды. </i>А.Вергазов</p><p> <b>Исерә төшү </b>Беркадәр (бераз) исерү, кызмача хәлгә килү. <i>Җәвит вино китертте. Эчте, исерә төште, теле язылды. </i>М.Хәбибуллин. <i>– Җәмил туган, сеңелгә күз-колак бул, – беренче рюмкадан соң исерә төшкән Гата фәлсәфә сатарга кереште. </i>М.Маликова. <i>Бераз исерә төшкәч, Гөлүс гаҗәпләнеп Альбертка карап торды. </i>Р.Кәрами</p><p> <b>Исереп алу </b>Исереклек хәлендә булу, исереклек дәрәҗәсенә җитү.<i> Кешеләр монда речьләр, тәбрикләр белән шөгыльләнгәндә, алар форсатны ганимәт белеп, инде шактый исереп алганнар ---. </i>С.Җәлал. <i>Тагын өстәмәсә генә ярар иде балакаем. Исереп алып, яралы аягын авырттыруы бар. </i>Б.Камалов. <i>Битарафлык күрсәтергә күпме генә тырышса да, исереп алган милиционерның һәр сүзе аның бәгырен өзгәли, җанын изә --- иде бит. </i>Р.Мөхәммәдиев</p><p> <b>Исереп бару </b><i>к. </i><b>исерә бару</b>. <i>Юри кылана түгелме соң бу Мортазин? Исереп киткәнме? Шулай шул, табын белән бергә исереп бара</i>. Н.Акмалов</p><p> <b>Исереп бетү</b> Тәмам, бөтенләй исерү, исергән хәлгә килү.<i> Буксирның капитаны һәм башка диңгезчеләр, солдатлар белән эчеп, тәмам исереп беткәннәр. </i>М.Юныс. <i>Бөтен кеше берьюлы тиз-тиз эчсә, исереп бетәләр дә, мәҗлеснең рәте чуала. </i>Р.Батулла. <i>--- Сергей иптәшенә аракыны кызганмый. Тегесе тәмам исереп бетеп, яр кырыена егыла. </i>Законлы газета</p><p> <b>Исереп җитү </b><i>к. </i><b>исереп бетү</b>. <i>Тәмам исереп җиткән</i> Туктар үзен кинәт кенә сугыш кырындагы бер ялгыз батыр кебек хис итә башлады. Х.Ибраһим</p><p> <b>Исереп йөрү</b> 1) Берәр төрле исерткеч эчемлек эчеп, шуның тәэсирендә булу</p><p>2) Һәрвакыт, гел исерек хәлдә булу. <i>Әле дә булса хәтерендә: яз исенә, яз шатлыгы белән ярым исереп йөргән көннәр иде</i>. М.Хәсәнов. <i>Сиңа булган мәхәббәтемнән исереп йөрим мин..</i>. Ә.Сафиуллин</p><p> <b>Исереп китү </b>Бераз, берникадәр исерү; кинәт исерү. <i>Вәлиулла, ахырга таба исереп китеп, үзенең аһ-зарларын сөйләп ташлады. </i>Ф.Яхин. <i>[Әни] Ирен эчертә, сыйлый. Үзе дә еш кына исереп китә иде. </i>Х.Камалов. <i>Миләүшә үзенең бераз гына исереп китүен тойды, ләкин бу тәнне оета, зиһенгә ачыклык бирә торган гүзәл бер мизгел иде. </i>Р.Кәрами</p></p>
</table>
</body>
</html>