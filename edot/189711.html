 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ВАК</b>  <i>с. </i> <b>1. </b>1) Күләме, зурлыгы ягыннан кечкенә; <i>киресе: </i><b>эре.</b> <i>Итле дөге сумсалары бик үк йомшак булмаса да, малай, вак тешләрен батыра-батыра, бер-ике тапкыр каерып капты…</i> А.Гыйләҗев. <i>Көлгән чакта, зәңгәр күзләре, вак җыерчыклар эченә төренеп, сөйкемле ялтырый.</i> И.Гази. – <i>Карагыз, – диде Нәсимә, – ашыкмыйча гына ашагыз, вак сөякләргә кадала күрмәгез.</i> Ш.Камал. <i>Ләкин алар ваграк куакларны тамырлары белән алсалар да, арадан берсенә – иң зур куакка көчләре җитмәгән. </i>Д.Аппакова</p><p>2) Яшь, кечкенә. <i>Бүлмә яныннан үтеп-үтеп киткән вак малайларны күреп кенә бераз рәхәт таба идем.</i> М.Гафури. <i>Вак кызлар, чыр-чу килеп, сызык уйный. </i>С.Сөләйманова. <i>Уенга вак балалар да килеп кушылды.</i> М.Мәһдиев</p><p>3) Кечкенә бөртекле, тамчылы. <i>Вак тамчылар салкын пыяла буйлап тәгәрәп-тәгәрәп төшәләр. </i>С.Сөләйманова. <i>Бөркеп яуган вак яңгыр аларның чәчләрен юып, муеннарына агып төшә иде.</i> Ә.Айдар. <i>Томан, бераздан, вак яңгырга әйләнеп, ява да башлады. </i>А.Гыйләҗев </p><p>4) Төелгән, вакланган, уалган. <i>Ярый әле, белеп өлгергәннәр, тиз генә Пучинкәгә төшеп, ярты шешәне алып менгәннәр дә, вак тәмәке салып, авызын каерып, шуны койганнар</i>. М.Галәү. <i>Өстәлдә вак тәмәке сала торган савыт тора</i>. М.Гафури</p><p>5) <i>күч. </i>Икътисади яки иҗтимагый яктан зур булмаган, көчсез. <i>Дөрес, бездә вак сәүдәгәрләр белән эре буржуа беркадәр дәрәҗәдә бар иде.</i> Һ.Такташ. <i>Шуның өстенә, ирекле вак җитештерүчеләр – крестьяннар һәм һөнәрчеләр – төрле дәүләт йөкләмәләре һәм налоглары белән интеккәннәр. </i>Политэкономия. <i>Миллионнарча вак ялгыз хуҗалыклар, ирекле рәвештә, колхозларга берләштеләр.</i> Казан утлары</p><p>6) Түбән дәрәҗәдәге. <i>Вак чиновник: «Син – җәнҗалчы! – диде. – Кәгазеңне ал да бар кит инде!»</i> Г.Афзал</p><p>7) <i>күч</i>. Зур әһәмияткә ия булмаган. <i>Яшь автор исә үзенчә – вак бәхет белән бәхетле иде. </i>М.Мәһдиев</p><p>8) <i>күч</i>. Аз санлы. <i>Вак отрядларны --- җыеп, полклар төзү --- нәүбәттә тора</i>. Ш.Усманов. <i>Безнең кебек вак төркемнәргә үтәргә бик җиңел иде.</i> Ә.Айдар</p><p>9) <i>күч</i>. Җентекләп, зур игътибар белән эшләүне сорый торган (эш турында). <i>Чәчүлек тары чүплерәк иде – җилгәрттерде. Җилгәргеч аера алмаган чүп-чарларны кул белән чүпләтте [Шәйхаттар бабай]. Дөрес, бик вак, бик ялыктыргыч эш булды бу. </i>Г.Гобәй</p><p>10) <i>күч. сөйл. к. </i><b>вакчыл</b>. <i>Рәмзи абыең коточкыч үзгәрде, вак, көнчел әдәмгә әйләнде. </i>В.Нуруллин</p><p><b>2</b>. <i>и. мәгъ.</i> 1) Кирпеч, печән, агач кебек нәрсәләрнең вакланган, уалган оны, чүбе, тузаны. <i>Кыз, җәһәт кенә иелде дә, сыер аягы астыннан салам вагын кулы белән сыпырып җыя башлады.</i> Ә.Еники. <i>Фатихның җилкәсенә коелган печән ваклары аның аркасын кычыттырып, тырнап торалар иде.</i> А.Шамов. <i>Чебиләр астына печән вагы кертеп салдым, маллар астын җыештырдым.</i> Азат хатын</p><p>2) <i>иск. </i>Исни яки тел астына сала торган тәмәке тузаны; нас. <i>Әфьюн ашау, вак салуны куячакмын, Җәдитләрне гайбәтләүдән туячакмын</i>. Г.Камал. <i>Мәгъсүмнең савыты берлә вагы онытылып калды. Хәят абыстай табып алды да иснәп карады, борыч исе кеби куәтле ачы ис борынына кереп, төчкерде. </i>З.Һади</p><p>3) Суммасы түбән кыйммәткә ия акча; тиеннәр. <i>Акчаларымның вагын бөтен ике йөзәрлекләргә алмаштырып, йөрәк өстенә бөти тектем.</i> Г.Ибраһимов. <i>Хәергә өләшә торган кәгазь акчаларым беткән, ваклар гына калган.</i> Казан утлары</p><p>4) <i>күч. сөйл.</i> Акыл, зиһен; белем. <i>Мин урысчаны [ярыйсы ук] төшенәм икән хәзер ---, шулай да, үзем сөйләшкәндә, вак җитеп бетми әле, еш төртеләм.</i> Ш.Маннур</p><p><b>3.</b> <i>рәв. мәгъ.</i> 1) Кыска адымлап. <i>Секретарь исә мантосын, бик саклык белән генә, эч ягын әйләндереп элеп куйганнан соң, вак кына атлап, директор кабинетына кереп китте. </i>М.Хәсәнов</p><p>2) Әһәмиятсез, кирәксез, мөһим түгел. <i>Кара-каршы әйтешеп утырганда, Харраска Әскәр сүзләре бик вак тоелган иде, вакыты-вакыты белән йөзен җыерып кына тыңлады ул аны. </i>К.Тимбикова. <i>Бик кадерле нәрсәләр, олы тарих таләпләреннән чыгып уйлаганда, микроскопик вак булып калмыймыни?!</i> А.Гыйләҗев</p><p> ◊<b> Вак балык </b><i>кимс</i>. Зур, әһәмиятле эшләр күрсәтмәгән, җәмгыятьтә әһәмияте бик кечкенә булган, икенче дәрәҗәдәге кеше. <i>Мәкаләнең баш өлешендә, бик тәфсилләп, Янгураның медицина өлкәсендә кем булуы, аның кыю фикерле новаторлыгы һәм аңа каршы өерләре белән кузгалган вак балыклар турында язылган иде. </i>Г.Әпсәләмов. <b>Вак балыклар арасында йөзгән чабак (кебек)</b>. Вак-төяк, әһәмиятсез кешеләр арасында үзен дәрәҗәле күрсәтеп, ялтырап йөрергә яратучы, үзе дә алар чамасыннан күп ерак китмәгән кеше. <i>Малайны да, мине дә беләләр, вак балыклар арасында йөзгән чабаклар түгел без. </i>Ф.Хөсни. <b>Вак бәрәңге </b><i>кимс</i>. Җәмгыятькә файдасыз, әһәмиятсез кеше. <b>Вак бөҗәкләрне күреп тә филне абайламау</b> <i>ирон</i>. Бик күренекле, бик әһәмиятле, билгеле нәрсәне күрми үтү, сизмәү. <i>Ясыйсы нәтиҗәне алдан ук билгеләп кую – фактлар белән үзе теләгәнчә уйнауга, чебенне фил итүгә, яисә, киресенчә, вак бөҗәкләрне күреп тә, филне абайламый узуга китерергә мөмкин</i>. И.Нуруллин. <b>Вак җанлы</b> Вөҗдансыз, әхлаксыз, түбән; вакчыл (кеше турында). <i>Мин сине олы йөрәкле, кыю егет дип йөрсәм, син, Әнвәр, вак җанлы мещан икәнсең</i>. Р.Ишморат. <b>Вак җанлылык </b>Вөҗдансызлык, түбәнлек; вакчыллык. <i>Куркаклыкны, вак җанлылыкны берничек тә аклап булмый. </i>Ш.Хөсәенов. <b>Вак иләк </b>Бик нечкәләп, җентекләп үткәрелгән тикшерү. <b>Вак иләктән иләү (уздыру, үткәрү) </b>Берәр эшкә бик җентекләп тикшереп сайлап алу. <b>Вак кеше </b>Вак табигатьле, вакчыл, ваксынучан, тормыш вагына батып яшәүче, холыксыз, бәйләнчек кеше. <b>Вак кул бай </b>Вак сатучы, вак товарчы, вак сәүдәгәр. <b>Вак пешка </b>Коллективта, җәмгыятьтә әһәмияте бик кечкенә булган, абруйсыз, дәрәҗәсез кеше. <i>Унлап кешене тоттыруы өчен генә гитлерчылар аның җинаятен гафу итмәячәк. Ул һаман вак пешка булып калачак. </i>Г.Әпсәләмов. <b>Вак салу </b><i>иск</i>. Вак тәмәкене тел астына салу. <i>[Мәгъсүмнең] Эче пошар, вак салыр, шуның берлә башын җиңелләндерер, кайгысын таратып, күңелен юатыр иде. </i>З.Һади. <b>Вак сүзле </b>Вакчыл, юк-бар кимчелекләр таба торган. <i>Сөйкемле әнкәсенең хәзер әнә шулай вак сүзле, кырыс чырайлы, көнчел һәм бәйләнчек каенанага әверелә баруы бик аяныч иде. </i>Г.Бәширов. <b>Вак сүзлелек </b>Вак сүзле булу. <i>Аның Хәбирәсе – качып киткән хатыны – бу өйдә ике нәрсәдән газап чикте: берсе – Сафаның аз сүзлелеге, --- ә икенчесе – Мәликәнең бик күп һәм бик вак сүзлелеге иде. </i>А.Шамов.<b> Вактан турау </b>1) Нәрсәне дә булса бик ваклау. <i>[Лоточы:] 6, 19, 2, 7, 3, 2. [Кәрим:] Бигрәк вактан турый башладың. </i>Г.Камал; 2) Җентекләү, бөтен нечкәлекләренә кадәр игътибар итү, җиренә җиткерү. <i>[Биюче] Гыйльми түтигә аеруча ошады: «Һәй, вактан да турый инде, әй, рәхмәт төшкере!» – [диде ул]. </i>Г.Бәширов. <b>Вак тараканга азык булу </b><i>сөйл</i>. Бирелгән вәгъдәләр, корылган планнар үтәлмәү, тормышка ашмау. <i>Әмма ул вәгъдәләр, халык әйтмешли, вак тараканга азык булып кала. </i>Г.Ахунов. <b>Вак халык </b>1) Иҗтимагый әһәмияткә ия була алмаган, тормыш ваклыкларына батып калган кешеләр; 2) Югары сыйныфлар яки үзләрен беренче сорт санаучы түрәләр, чиновниклар каршында <i>«</i>кара халык<i>».</i> <b>Вак чабак </b><i>кимс. к. </i><b>вак балык</b>. <i>Сәүдә дөньясында Африкан Африканычның исеме билгеле. Ул Исмәт кебек вак чабакларга сәлам дә бирми. </i>Г.Әпсәләмов</p></p>
</table>
</body>
</html>