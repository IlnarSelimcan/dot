 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АРАЛАШТЫРУ</b>  <i>ф.</i>  <b>1</b>. 1) <i>йөк. юн. к.</i> <b>аралашу</b>. <i>Зур илебездә генә түгел, дөньяда вакыт чикләре бетте – хәзерге техника тиз аралаштыра</i>. Ш.Галиев</p><p>2) Төрле нәрсәләрне (әйберләрне) катнаштыру, бергә кушу, үзара бутау. <i>Буа нык. Аны --- тауда үскән куак агачларын кызыл балчыклар белән аралаштырып, саламнар белән ныгытып, катлам-катлам итеп, таптап салганнар</i>. Н.Хәсәнов. <i>Атларның ялларына, койрыкларына, маңгай чәчләренә очлы тимер, җиз кисәкләре, бөркет каурыйлары, бүре тешләре белән аралаштырып, төрле төстәге тасмалар тагылган иде</i>. Н.Фəттах. <i>Мәкчимнең ысланган балыгын да аралаштырып, бик тәмләп, мич бәрәңгесе ашадылар.</i> Р.Сибат</p><p>3) Ике яки берничә әйберне үзара чиратлаштыру. <i>[Цехлар, корпуслар] Берсеннән-берсе биек, тәрәзәләр биш-алты метрлы, кызыл я ак кирпечне аралаштырып бизәкләп, я тимер-бетон һәм пыяладан салынганнар.</i> Р.Кәрами</p><p>4) Нинди дә булса эш-хәлне башка эш-хәл барышына катнаштыру, ике төрле эш-хәлне бер үк вакытта башкару. <i>Кемдер, хатын-кыз чырылдавына аралаштырып, яшь тай кешнәгән төсле итеп, озак хихылдады.</i> К.Нәҗми</p><p>5) Нинди дә булса эш-хәлне берсе артыннан берсен башкару; әле – берсен, әле икенчесен эшләү. <i>Күп кеше, башка ял бирү өчен, акыл хезмәтен физик эш белән аралаштыра. </i>Ф.Галимуллин</p><p>6) Нәрсәне дә булса берсе арасына икенчесен кыстыру, үзара катнаштырып кую. <i>Батталов басты да, ике кулының бармакларын аралаштырып, кендек турына куйды.</i> Ф.Садриев.<i> Бер үк нәрсәләрне рәткә тезеп тә, аларны сүтеп, төрлечә аралаштырып та кат-кат уйланды ул. </i>Ф.Хуҗин. <i>Сәүдәгәрләр дә көя ашаган --- тиреләрен, керосин белән майлап, яхшы тирегә аралаштырып сатарга тырышалар.</i> Ш.Мөхәммәдев</p><p>7) Бармакларны чәч, йон, сакал, чук кебек нәрсәләр арасыннан йөртү; аралау. <i>Санька, яңа гына күргәндәй, әтисенә, аның шомланып калган җете зәңгәр күзләренә, сакалын аралаштырып кыймылдаган юан бармакларына карап катты да калды. </i>Ф.Латыйпов // Берәр нәрсә өстеннән кулны йөртеп, шуның кисәкләрен яки өлешләрен бер-бер артлы кузгату, күчергәләү, хәрәкәтләндерү. <i>Ул пианино өстендә бармакларын аралаштырып, ниндидер тавыш табарга азаплана</i>. Ф.Әмирхан</p><p>8) Карта уенында: бутау, буташтыру</p><p> <b>Аралаштыра башлау </b>Аралаштырырга тотыну. <i>Гыйльманов --- җир идәнгә [шинелен] җәеп килеп утырды да картасын чыгарып аралаштыра башлады. </i>М.Гали</p><p> <b>Аралаштыра бирү </b>Аралаштыруны дәвам итү</p><p> <b>Аралаштыра төшү</b> Бераз аралаштыру, тагы да аралаштыру. <i>Бармакларын аралаштыра төшеп, Әхмәди бабай сүзен дәвам итте.</i> Казан утлары</p><p> <b>Аралаштырып алу </b>Тиз арада, бераз аралаштыру. <i>Барыйга кайсы төшне ныграк таптарга, ничек таптарга кирәклеген әйтте, сыек ләпеккә әледән-әле тирес ташлады һәм кулындагы көрәге белән балчыкны бутап, аралаштырып алды.</i> Н.Фəттах </p><p> <b>Аралаштырып бару </b>Берсе артыннан икенчесен, бер-бер артлы аралаштыру. <i>Аннан соң бит әле тагын шунысы да бар: моңа хәтле уку белән эшне гел аралаштырып барды ул</i>. М.Вәли-Барҗылы </p><p> <b>Аралаштырып бетерү</b> Тәмам, тулысынча аралаштыру. <i>Сыек ләпекне тирес һәм балчык белән аралаштырып бетерү</i></p><p> <b>Аралаштырып кую</b> Алдан аралаштыру.<i> Измә өчен ком белән балчыкны аралаштырып кую</i></p><p> <b>Аралаштырып ташлау</b> Искәрмәстән, көтмәгәндә, тиз-тиз аралаштыру. <i>Измәсен изеп, тирес белән аралаштырып ташлыйм әле шул уйнашчыны</i>. М.Хәсәнов</p><p> <b>Аралаштырып тору</b> Һәрвакыт, гел, бертуктаусыз аралаштыру. <i>---халыкларның бердәнбер матбугат органы булып кына калмый, бәлки төрки кардәшлек идеясен ныгытучы һәм төрки халыкларны үзара бәйләп, аралаштырып торучы үзенчәлекле гыйльми һәм мәдәни халыкара оешма вазифасын да үти</i>. М.Сәхапов. <i>Алар яшьләрне үзара якынайтып, аралаштырып тора, алар йогынтысында, мәктәпләр арасында дуслык күпере салына</i>. Р.Мирхәйдәров </p><p> <b>Аралаштырып чыгу</b> Һәрберсен, башыннан ахырына кадәр аралаштыру. <i>Үсентеләрне аралаштырып чыгу</i></p></p>
</table>
</body>
</html>