 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИПТӘШ </b> <i>и.</i> 1) Эштә, тормышта, дөньяга карашта һ.б.ш. уртак сыйфат булудан якынайган, бергә аралашып яшәгән кеше. <i>Март аенда имтиханга әзерләнеп иптәш кызлары яныннан кайтканда, Ләйләгөл шул таллар яныннан уза иде. </i>М.Мәһдиев. <i>Балачакта кеше ялгызлыкка бигрәк чыдамсыз була, аңа иптәш, уендаш, дус кирәк. </i>М.Маликова. <i>Минем иптәшләремнең дә төрлесе төрле төркемгә кушылып, уртак эшләргә, уртак тормышка катышып киттеләр. </i>Ф.Әмирхан</p><p>2) Бер партия (фирка), бер хезмәт коллективы әгъзасы. <i>Хуш, большевик, --- якын, бөек иптәш. </i>Ш.Маннур</p><p>3) Шул ук мәгънәдә рәсми рәвештә эндәшү сүзе буларак кулланыла. <i>Иптәшләр, бер тәкъдим бар: колхозны Рөстәм абый исеме белән атарга! </i>Һ.Такташ. <i>Алтын каләм белән көмеш шигырь, Көмеш төсле шигырь яз, иптәш. </i>Г.Афзал</p><p>4) <i>тар. </i>Совет җәмгыяте члены, гражданы. <i>Совет председателе нишләп «әфәнде» булсын! «Иптәш» диген! </i>И.Гази</p><p>5) Шундый кешенең исем-фамилиясе, профессиясе, дәрәҗәсе алдыннан шул ук мәгънәдә килә. – <i>Иптәш замполит, ул мине өнәп бетерми, – дип, Каракүз сүз кыстырды. </i>Х.Камалов.<i> – Соңгарак калдык, Ильяс иптәш, ачуланмыйсызмы? – диде Артыкбикә. </i>М.Әмир. <i>Штаб башлыгы бүлмәгә кереп: – Атлы элемтәчеләр чыгып китте, иптәш командующий! – диде. </i>Г.Бәширов</p><p>6) <i>иск.</i> Рәсми булышчы, урынбасар. <i>«Кармак»ның иптәш нашире З.Дәминов дигән егет тә килде. </i>Ш.Бабич</p><p>7) <b>иптәшкә</b> <i>юн. кил. форм. </i>Берәр төрле эш эшләр яки нинди дә булса бер процессны җиңеләйтер өчен дип сайлап алынган дус, иш, компаньон. <i>Фәнүзә, кыш чыгу җиңелрәк булсын дип, иптәшкә Сәрияне кертте. </i>Мәдәни җомга</p><p>8) Бер-берсен тулыландырып торган ике әйбер; иш, пар. <i>Ул өстенә --- керләнеп беткән сары майка һәм аңа иптәшкә ике балагының да тез күзләре тишек иске чалбар кигән. </i>Г.Мөхәммәтшин</p><p>9) <i>сөйл. </i>Гаиләдә ир яки хатын.<i>. Тормыш иптәше бар, ә менә чын-чыннан «ир» дигәне... анысы инде байтактан юк, дияргә була. </i>М.Маликова. <i>– «Иптәш»ең бармы, дип сорыйм мин синнән. Егет көлеп җибәрде: – Ә-ә, син аны әйтәсең икән! Юк әле, агай, өйләнмәгән әле мин. </i>Н.Әхмәдиев. <i>Минем иптәшем сезнең хатыныгыз белән дус. </i>Г.Галиева</p></p>
</table>
</body>
</html>