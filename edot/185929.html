 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АТА</b>  <i>и.</i>  <b>1</b>. 1) Балалары булган, бала тәрбияләп үстергән ир кеше; әти. <i>Карачы, ата белән баланың бер-берен тирән ярату, сөю көче нинди кодрәткә ия икән!</i> Ш.Маннур. <i>Ә минем бердәнберем кем? Ташлап китсәм, атам йортына кире кайту юк, дигән сүз</i>. Рифә Рахман. <i>Мин, ирек теләп, атам йортын тарсынып чыгып киткән кыз.</i> М.Фәйзи</p><p>2) Баланың үз әтисен атау, аңа мөрәҗәгать итү, эндәшү сүзе. <i>– Мин синнән олы булырга тырышмыйм, атам! – диде Тотыш углан, тезләнеп</i>. Н.Фәттах</p><p>3) <b>атасы</b> <i>тарт. форм</i>. Хатынның иренә мөрәҗәгать итү, эндәшү сүзе. <i>Быел үзең дә бик зур эшкә алындың, атасы, киленгә җиңел булмас инде.</i> Г.Бәширов</p><p>4) Ибраһими диннәрдә: Аллаһ тарафыннан балчыктан яратылган иң беренче ир кеше, барлык кешеләрнең нәсел башы, башлангыч әтисе; Адәм. <i>Адәмдер бәнем атам, Хәүвадыр бәнем анам... </i>Мөнәҗәт </p><p>5) <i>күч</i>. Берәр нәрсәгә башлап нигез салучы; үз ишләре арасында иң алдынгысы, иң булдыклысы, иң бирелгәне. <i>Ата коммунистларның берсенә дә җил-яңгыр тимәде, һәммәсе дә үзләренең җылы урыннарында әйбәт кенә утырып калдылар</i>. Казан утлары. <i>Лозунглары матур тоелса да, ата коммунистларның эш-гамәлләре бүтәнчәрәк булып чыкты</i>. А.Гыйләҗев. <i>Студентлар аны [Профессор И.Е.Жуковскийны], рус авианиясенең атасы, дип атыйлар</i>. Р.Ибраhимов. <i>С.Сәйдәшев – татар профессиональ музыка сәнгатенең атасы </i></p><p>6) Өлкән буын, өлкәннәр. <i>Әйтик, мондый характердагы каршылык «Алдым-бирдем» драмасында, бер гаилә мисалында, --- аталар белән балалар тартышы кебек классик конфликт формуласына килеп чыкса, «Тартышу» драмасында (1908) --- шактый җитди сәяси фон тудыра.</i> Мирас</p><p>7) <i>күч.</i> <i>сөйл.</i> Кемгә дә булса ярдәм итүче, тәрбия күрсәтүче кеше. <i>Ул миңа һәрвакыт ата булды</i></p><p>8) Иркәк җенестән булган хайван, җәнлек, кош-корт яки үсемлек (күбрәк тарт. форм. кулланыла). <i>Актүш атасы ягыннан овчарка катнаш токымнан, анасы ягыннан – гади йорт эте.</i> Т.Нәби</p><p><b>2</b>. <i>с. мәгъ</i>. 1) Хайваннар, җәнлек, кош-корт һәм үсемлекләр дөньясында: иркәк җенестән булган. <i>Койма буйлатып, нидер сагалый-сагалый, ата мәче узды</i>. Р.Хафизова. <i>Ата каз талагач, акырып-бакырып елаганмын</i>. Н.Дәүли. <i>Мидхәт ата күркәдәй кабарына һәм, үз дигәнен таш ярылса да эшләргә дип, учларына төкергәләп куя иде. </i>Ф.Хөсни</p><p>2) <i>сөйл</i>. Берәр сыйфаты белән билгеле, бик тә, үтә дә атаклы.<i> Үшән Бузмах – ата ялкау, әмма хәйләкәр.</i> Р.Батулла.<i> Дачама керүче ул гына! Ата ялганчы! Әнә эзләрен күрегез! </i>М.Насыйбуллин<i>. Бармагыз, йөрмәгез, хараплар гына булырсыз, ул бит – ата карак! </i>Т.Мөбарәков</p><p> ◊ <b>Ата баласы</b> 1) Кеше, адәм баласы. <i>Сез дә ата баласы, Без дә ата баласы, Сөймәгәнгә сөйкәнмибез, Сөйсәң, ярлар табыласы</i>. Җыр; 2) Ата кулында тәрбияләнгән, инсафлы. <b>Ата дошман </b>Төп дошман, иң явыз дошман.<b> Ата казга сәлам бирү </b>Салкын тию яисә башка сәбәпләр аркасында, муен бер якка янтаеп, кәкрәеп тору, муен нервларының авыртуыннан гыйбарәт авыру. <b>Ата казың күкәй саламы?</b> Сүз югында сүз булсын, дигәнне аңлатып әйтелә торган тәгъбир. –<i> Исән торасыңмы, Газинур, ата казың күкәй саламы? </i>–<i> Ачуы килмәгәндә, </i>–<i> диде Газинур һәм кроватька сузылып ятты. </i>Г.Әпсәләмов. <b>Ата канаты астында яту</b> Ата тәрбиясендә, авырлык күрмичә генә гомер итү, ата йортында яшәү. <i>Мыек тибә башлаган егет кеше гомер буе ата канаты астында ятмас. </i>С.Рафиков. <b>Ата күркә </b>Бик эре кыяфәтле, тәкәббер, һавалы кеше. <b>Ата малы</b> Атадан калган байлык, атадан килгән мирас; үз көчең кереп табылмаган әзер байлык. <i>Үзең тырышып тапмасаң, ата малы – бер айлык. </i>Мәкаль. <b>Атаң башы</b> <i>гади с. </i>1) Тиргәү сүзе. <i>Галошларың салмый, ни дип инде килеп кердең атаң башына! </i>Һ.Такташ; 2) Кемнең дә булса сүзенә, фикеренә каршы ирония белән әйтелә. –<i> Нигә менә монда да таш кала </i>–<i> таш кала булмый? </i>–<i> Нигә булмасын, бик була! </i>–<i> Була, атаң башы! </i>Г.Ибраһимов. <b>Атаң башы гына юк </b>Ни генә юк, бар да бар, дигәнне аңлата.<b> Ата төлке </b>Бик үткен, бик астыртын, хәйләкәр кеше.<b> Ата шайтан </b>Яшүсмерләрне һәртөрле шуклыкларга, уен-көлкегә әйдәп йөрүче кеше</p></p>
</table>
</body>
</html>