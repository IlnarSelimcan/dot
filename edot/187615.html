 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БАРУ </b> <i>ф.</i>  <b>1.</b> 1) Аяклар белән атлап, юнәлешле хәрәкәт итү. <i>Юл читендә ялгыз нарат кебек калдың басып, Кайтыр өчен китеп барам синнән саубуллашып. </i>Ш.Таһирова.<i> Җәяү бару. Арба артыннан бару</i></p><p>2) Гомумән хәрәкәт итү; пространствода хәрәкәт итү, күчү. <i>Торналар китеп бара. </i>Р.Фәйзуллин</p><p>3) Берәр җиргә юнәлү, шуңа җитү, шуның янына килү. <i>Шулай итеп, Тимер Буга малай чакта ук әле, Иләмән, ат менеп, Болгар каласына китеп барды. </i>Р.Зәйдулла<i>. Нәрсәгә «скорый»... Врачка үзем дә бара алам. Кирәксә..</i>. М.Маликова</p><p>4) Кемнең дә булса каршына (янына) килү. <i>Чикерткәнең карыны ачкач, күршесе кырмыскага барды. </i>М.Гафури. <i>Шуннан тавыш чыгаралар, бөтен авыл белән, карт алпавытка баралар</i>. Т.Гыйззәт</p><p>5) Нинди дә булса эш башкару; билгеле бер нәрсәне, мөмкинлекне файдалану максаты белән, берәр якка юнәлү, юлга чыгу. <i>Мин хәзер дә барам шул урманга, сандугачлар тавышын тыңларга. </i>Ә.Ерикәй. <i>Мин кар суына барам. </i>М.Маликова</p><p>6) Дәвамлы рәвештә башкарылу, сузылу. <i>Өч-дүрт гаилә башлыгының берсе дә, быел мин түлим әле, әбзәй, дип авыз ачып әйтми; укулар шул көе бара да бара… </i>К.Миңлебаев. <i>Кыскасы, без монда төп кыйссага якынайганнан-якыная барабыз… </i>Ф.Хөсни. <i>Таулар бар, сулар бар дөньяда, Еракка-еракка юл бара… </i>Г.Афзал</p><p>7) Нинди дә булса эш башкарылу, эшләнү, булу, үтәлү. <i>Батырның маҗаралары Ак елан патшалык иткән еланнар дөньясында – Җир асты патшалыгында бара</i>. Ф.Урманче. <i>Мөхәммәтшакирның сәүдә эшләре әйбәт бара</i>. Р.Гали</p><p>8) Ярау, килешү; ярарлык яки килешерлек булу; йөзгә килешү, туры килү. <i>Син укытучылык эшен ташла, туган, син аны булдыра да алмыйсыңдыр, аннары бармый да ул сиңа</i>. Г.Галиев.<i> Эшләпәсе йөзенә бара. Күлмәге гәүдәсенә бара.</i></p><p>9) Гаилә кору, тормышка чыгу. <i>Бармасаң – барасы була, барсаң – баласы була. Баласы булгач, багасы була. </i>Такмак</p><p>10) Башкалар әйткәнгә карамый, үзенә ошаганча гына эш итүен дәвам итәргә тартынмау, кыенсынмау; ярамаганны эшләргә батырчылык итү. – <i>Ни өчен сез, персонально җаваплы кеше, шундый эшкә бардыгыз? – диде Мөхәммәтҗанов. </i>А.Расих</p><p>11) Кемне дә нәрсәгә дә булса тәмам ышандырып, уйлаганын, билгеле бер карашта торуын икърар итеп яки киресенчә раслап, кат-кат әйтеп тору. <i>– Димәк, сез «Будринны күрмәдем дә, сөйләшмәдем дә» дип барасыз инде? – диде прокурор. </i>А.Гыйләҗев.<i> Син бу эшне «булмый» дип барасың инде</i></p><p>12) <i>-лык/-лек кушымчалы сүзләр белән килгәндә </i>аерым гадәт, холык, характер галәмәтләре күрсәтүне белдерә. <i>Ай энем, яшьлегеңә барасың. </i>М.Фәйзи</p><p>13) Ничә дә булса яшькә якынлашу, җитү, шул яшьтә булу. <i>Унсигезенче яше белән бара</i></p><p>14) Билгеле бер вакытта (сезонда) сәхнәдә, экранда фильм, пьеса, спектакль һ.б. куелу, уйналу. <i>«Булмас димә, дөнья бу» комедиясе ике ел Әлмәт татар дәүләт театрында уңыш белән бара</i>. Д.Салихов</p><p>15) <i>күч. </i>Нинди дә булса ашамлыкның, эчемлекнең организм тарафыннан кабул ителүе, үтү. <i>Ул [Фәрит] бик аз ашады. Аш тамагына бармады. </i>А.Шамов</p><p>2<b>. бар </b><i>кер. сүз мәгъ. боерык ф. форм. </i>1) Шулай ит, шулай эшләп кара, мәгънәсендә. – <i>Бар, белеп керегез әле берәрегез, – ди ул. </i>К.Миңлебаев</p><p>2) Һич булдырып булмый, мәгънәсендә. <i>Ул юләр хатын, кыйбат саттым, дип, сөенеп йөргән була тагын, алдарсың, бар, Малик карунны. </i>И.Гази</p><p>3<b>. </b><i>ярд. ф. функ. хәл фигыльләрнең -ып, -еп, -п формасы белән килеп, </i>төп мәгънәгә түбәндәге яңа төсмерләр өсти: 1) Күбесенчә хәрәкәтне белдерә торган фигыльләр белән килеп, юнәлешле яки нәтиҗәле хәрәкәт төсмере бирә. <i>Урамнан узып бара, кашыннан күзе кара. </i>Җыр</p><p>2) Күчемле фигыльләр белән килеп, эзлеклелек, дәвамлылык төсмере бирә. <i>Укып барган һәрбер юлым, һәрбер сүзем Була миңа юл күрсәтүче йолдызым</i>. Г.Тукай</p><p>3) Ниндидер бер моментка, чиккә якынлашуны белдерә. <i>Ә үзе япа-ялгыз, җитмәсә тагын, көн кичкә авышып бара, нык кына буранлап та тора иде. </i>Ф.Хөсни</p><p>4) <i>-а/-ә</i> һәм <i>-ый/-и формасы белән килеп,</i> көчәеп дәвам итү. <i>Арта бара бүрәнәләр, зурая бара бура. </i>Ә.Ерикәй // -<i>ганнан… -а, -ый, -гәннән… -и парлы формасыннан соң да </i>шул ук мәгънә төсмерен көчәйтеп килә. <i>Юл начарланганнан-начарлана барып, чиге күренмәгән баткаклыкка әверелде. </i>К.Нәҗми. <i>Авылга якынайганнан-якыная барабыз</i>. Ф.Хөсни</p><p>5) Даими кабатланып дәвам итүне белдерә. <i>Дөнья малы – дуңгыз каны, килә бара, китә бара. </i>Мәкаль</p><p>6) <b>барып </b><i>хәл ф. форм. </i>Хәрәкәт фигыльләре белән килгәндә, күрсәтелгән эш-хәрәкәтнең билгеле бер юнәлештә башкарылуын белдерә. <i>[Чабышкы ат] Ычкынып киткән дә улакка салып куйган [калган] суны барып эчкән. </i>М.Гали</p><p> <b> ◊ Барып әйтү </b>Әләкләү, җиткерү, сүз йөртү. <i>Иртәгә үк волостька барып әйтәм мин бу эшләрне, алай итеп, чәчү кампаниясенә аяк чалмасыннар! </i>М.Гали.<b> Барып егылу </b>Ярдәм сорап мөрәҗәгать итү. <i>Василий белән Юрий да ханның аягына барып егылалар</i>. М.Әмирханов. <b>Барып керү </b>Хәтәр эшкә тап булу, ярамаган эшкә эләгү. <i>Сизми калсаң, көячәген белми, Барып керә хәзер ялкынга ул</i>. Х.Әюп. <b>Барып сугылу </b>Аптырап йөргән вакытта, ярдәм өмет итеп, тәвәккәлләп барып керү. <i>Авыр тойгылар белән, мин бу йортның капкасына барып сугылдым. </i>Ф.Әмирхан. <b>Барып терәлү </b>Нәрсәгә дә булса бәйле булып, тоткарланып калу. <b>Барып тию </b>Берәр кешенең күңеленә кагылу. <i>Кар, дисәң, каргага барып тия, тор, дисәң – торнага. </i>Мәкаль. <b>Барып тоташу </b>Билгеле эш яки кеше белән бәйләнешле булу. <i>Шулай итеп, автор (хикәяләүче) кайгысы милләтнең караңгылыкта яшәвенә барып тоташа</i>. Ф.Әмирхан.<b> Барып чыгу </b>1) Азу, соңгы чиккә җитеп тәртипсезләнү; начарлыкның соң дәрәҗәсенә җитү. <i>Ай энем, энем! Шул Әптелмән малаена иярсәң, барып чыгарсың әле. </i>С.Шакир. 2) Булдыру, булдыклылык җитү. <i>Әгәр инде бу эш барып чыкмаса, алтын биреп, үзләрен сатып алырга гына кала безгә</i>... З.Зәйнуллин. <i>Барып чыкмаса, бик ачуланмассың, яме?</i> Т.Галиуллин. <i>Барып чыга торган эш бу...</i> Ә.Еники</p><p> <b>Бара башлау </b>Барырга керешү. <i>Такырны артта калдырып, үзәннән бара башлагач, машина тагын шып туктады</i>. А.Гыйләҗев</p><p> <b>Бара бирү </b>Үз уңаена баруын дәвам итү.<i> Пошынма син, башың имә борчудан, Бара бир нык басып туры юлыңнан</i>. Г.Бәширов. <i>--- «татар» дип бирелгән исмебез тарихның бу тикшерүләренә илтифатсыз (рәвештә) бара бирә</i>. Г.Ибраһимов</p><p> <b>Бара төшү </b>Бераз бару. <i>Олы юлдан бара төшкәч, сулга киткән басу юлы булыр</i></p><p> <b>Барып җитү </b>1) Билгеле юл, билгеле ара үтеп, максат итеп куелган урынга килү. <i>Көн бара, төн бара егет, бара торгач, зур бер калага барып җитә. </i>Әкият. <i>Барып җиттек, эзләп таптык багучыны. </i>Ф.Сафин. <i>Ашыкмыйча гына, бакчага барып җиттек. </i>К.Миңлебаев</p><p>2) <i>күч. </i>Ишетелү, билгеле булу, ирешү. <i>Фронтта бит бер солдатта бер бет табылса, хәбәр шундук Генштабка барып җитә, һәм приказ чыга иде. </i>М.Мәһдиев. <i>Тыштан юка күренсә дә, асылы калын бу китап рус һәм башка халыкларның зыялыларына да барып җитте</i>. В.Имамов</p><p>3) <i>күч. </i>Аңлашылу, ачыклану. <i>Бу фикер халыкка тиз барып җитте. </i>Г.Әпсәләмов. <i>Ул көнне күңеле дулкынланган иде шул Аюханның. Шуңадыр әбиләренең хәбәре дә аңына ук барып җитмәгән, ә кагылып кына киткәндер</i>. Г.Якупова</p><p>4) <i>күч. </i>Начар якка китү; начар эш эшләү. <i>Менә шушы канәгатьлек, бара-тора, матур ялганга барып җитте</i>. Т.Миңнуллин. <i>Шул ачуында ул хәтта Аллага тел тидерүгә хәтле барып җитә</i>. Г.Камал</p><p> <b>Барып йөрү</b> Берәр җиргә баргалап тору, һәрвакыт, гел бару. <i>Имеш, Шабаев язганча ук түгел инде. Имеш, онытмаганнар, барып йөргәннәр..</i>. Ф.Яруллин. <i>Казан педагогия институтының чит телләр факультетында төзелгән «Шәфкать» отряды 2 нче балалар йортына барып йөри</i>. Р.Миңнуллин</p><p> <b>Барып карау </b>Төрлечә сынау, мөмкинлекләрдән файдалану. <i>Хәмәт янына барып карау теләге аның башына да килмәде</i>. М.Вәли-Барҗылы. <i>Башына әрекмән яфрагы каплап та карады, хәрби полигонда йөргәндәге кебек, аркасындагы юл капчыгына агач ботаклары кадап та барып карады, барыбер челләнең утлы сулышыннан котыла алмады</i>. Г.Гыйльманов. <i>Башта исән булган, юлдагы кешеләр больницага да алып барып караганнар</i>. Д.Бүләков</p></p>
</table>
</body>
</html>