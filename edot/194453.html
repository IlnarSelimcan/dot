 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖИТДИ </b> <i>с.</i> <b>1.</b> 1) Уйлап эш итүчән, төпле, үзен тота белә торган. <i>Күп кенә язучыларның рухи теләктәшлеге менә шул авыр чорларны үтеп чыгарга ярдәм итте. Сибгат Хәким иң олы, җитди әхлакый таянычларның берсе булды. </i>Т.Галиуллин</p><p>2) Җаваплы, мөһим, әһәмиятле. – <i>Карарбыз, күрербез, – ди Аллаяров. Бу аның үтә җитди очракларда әйтә торган сүзе. </i>С.Сөләйманова. <i>Белделәр ... һәм хәйран калдылар. Ләкин көтелмәгән яңалык булганы өчен генә түгел... Мәсьәлә җитдирәк тора. </i>Ә.Еники. <i>Язучылык үреннән ансат кына күтәрелә башлаган шәкертне алда җитди тормыш сынаулары көтә. </i>Р.Әмирхан</p><p>3) Куркыныч, авыр. <i>Күрәсең, авыруы аның болай бер-ике көн генә ятып үткәреп җибәрерлек түгел иде. Ниндидер җитди чиргә охшый. </i>Ә.Еники. <i>Азыкта В1 витамины булмау «бе’ри-бе’ри» дигән җитди авыруга китерә. </i>Биология<i>. Санитарлар җитди яралыларны лазаретка урнаштырдылар. </i>Мирас</p><p>4) Кискен, хәтәр. <i>Әле шул чорда --- Солтангалиевнең Татарстан республикасы оештыру хакында барган бәхәсләрдә кайбер җитәкчеләр белән җитди конфликтка керүе мәгълүм. </i>Р.Мөхәммәдиев</p><p>5) Акыллы, эшлекле, файдалы. <i>Алар җитди сөйләшүгә күчтеләр. </i>М.Маликова. <i>Җитди киңәшләре, ярдәме өчен, Галимҗан Ибраһимовны «әдәби укытучым» дип атады Садри Җәләл.</i> С.Поварисов<i>. Дунай елгасы буендагы Кече Кайнарҗа авылында төзелгән солых килешүендә Төркия хөкүмәте мөселманнарның Россиядәге язмышына карата җитди тәкъдимнәр кертә.</i> Л.Хәмидуллин</p><p>6) Уйчанлык чагылып торган, мәгънәле. <i>Бабай, чүгәләп, җитди, моңсу кыяфәт белән дога укырга кереште. </i>Ә.Еники. <i>Сүзсез йөрәгендә күпме сагыш, борчылу таш булып ятканлыгын аның җитди, моңсу кара күзләре үк әйтеп тора иде. </i>Ә.Еники</p><p>7) Саллы, төпле, авторитетлы. <i>«Этимологический словарь русского языка», «Современный толковый словарь русского языка» кебек җитди басмаларда --- «бельмес»не дә белми» кебек тәгъбирләр урын алган. </i>Мәдәни җомга</p><p>8) Уйланырга мәҗбүр итә торган, шактый зур булган. <i>Либреттоны тыңлаган вакытта, берничә җитди кимчелеге сизелде. </i>М.Җәлил</p><p>9) Чын, табигый, ясалма түгел. <i>Язган хатлары, сугышның авыр һәм хәвефле айлары тәэсиренә бирелүдәндер инде, җитди һәм кыска булдылар. </i>Г.Минский. <i>...Куен сәгатенең юан, озын чылбыры кыршау күк салынып тора, кыяфәт бик җитди. </i>Г.Лотфи</p><p>10) Җентекле, тәфсилле. <i>Минем әйтергә теләгәнем бигрәк тә әдәбиятны җитди тикшерүдә нинди ысул тоту мәсьәләсендәдер. </i>Г.Ибраһимов</p><p>11) Ышанычлы, нигезле, уңай нәтиҗәсе булган. <i>Ә асылда, бу – минеке, дип, горурланып, кулыңа тотарлык бер җитди, төпле хезмәтең дә юк синең!</i> Ә.Еники. <i>Бу йортта үзенә хас басынкы бер киеренкелек, җитди бер эшчәнлек сизелеп тора иде. </i>Г.Бәширов. <i>Тукай турындагы фән алтмышынчы-җитмешенче елларда җитди казанышларга ирешә. </i>Т.Галиуллин</p><p>12) Эшкә җаваплы карый торган, булдыклы, эшлекле. <i>Мамадыш ягы, кайчак, бик тә җитди як, яшәеше, халкы белән дә, башкарган эшләре белән дә шактый ук җитди бер төбәк булып тоела. </i>Мәдәни җомга</p><p><b>2.</b> <i>рәв. мәгъ.</i> 1) Таләпләре кушканча, бөтен шартын китереп. <i>Карчыкның килене, өч башкорт бичәсенә торырлык юан, мәһабәт, ап-ак Мария Васильевна каенанасы белән ике куллап, бик җитди итеп күреште. </i>Ә.Еники</p><p>2) Тормыштагыча, асылда, чынлап. <i>Ул, --- бөтен көче белән чын, җитди күренергә тырышкан чагында да, кәҗә күзләренә охшашлы түгәрәк яшькелт күзләреннән кешене мыскыллау, кешеләрдән шаярып көлү чәчкән төсле күренә иде. </i>Ш.Камал. <i>Җаббар, хәйләкәр генә елмаеп, күзен кысып куйды. Аннан соң җитди генә итеп нәтиҗә ясады. </i>Ә.Фәйзи. <i>Ләкин Вәсим җитди сөйләшә, алдый торган гадәте дә юк. </i>Ә.Моталлапов</p><p>3) Чыннан, дөрестән дә. <i>Ләкин Хәмит агай чынлап, җитди итеп авырый. Аның янында бу вакытта юмор була алмый. </i>М.Мәһдиев</p><p> ◊ <b>Җитди төс алу </b>Киеренкегә әйләнү, четерекләнү, катлаулану. <i>Мәсьәләнең җитди төс алуын күреп, ул да җитдиләнде, аның каш араларына калын гына ике җыерчык чыкты. </i>Ә.Фәйзи. <i>Кыскасы, дошманнар җиңеп, мәсьәлә минем өчен бик җитди төс алды. Минем өчен, димен, чөнки мөдирнең куркасы юк: аның утыз еллык стажы бар... </i>Х.Сарьян</p></p>
</table>
</body>
</html>