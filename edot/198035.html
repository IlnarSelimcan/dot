 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАЕРУ</b>  <i>ф.</i> <b>1. </b>1) Нык беркетелгән, ныгытылган әйберне кирегә йолкып, суырып чыгару. <i>Гайфи, ике дә уйлап тормыйча, төтенләнеп яткан амбарның такталарын каерырга кереште</i>. Г.Гыйльманов.<i> Бикмуш бабай идәннең бер тактасын каерып ачты да аннан бүрек хәтле бер төргәк алып, Мәрдән абзыйга бирде. </i>Г.Гобәй</p><p>2) Әйбернең башларын, очларын, тармакларын кире якка әйләндереп бору, як-якларын кире якка юнәлтү, сындырып ботарлау. <i>Урманда бер агачны җил каерса да, ул, мөгаен, җилгә түгел, Әхмәдуллага сылтыйдыр. </i>Н.Гыйматдинова</p><p>3) Аяк, кул, бил, баш һ.б.ш. әгъзаларны көч белән кире якка тарту, бору, имгәтү. <i>--- бер кулы белән Мәдинәнең имән бармагын каерып сындырырга кереште. </i>Ш.Камал. <i>Палач килеп ашыгыч каты хәрәкәт белән аның кулларын каерганда да, артка каерып бәйләгәндә дә, бу уй аның башыннан чыкмады. </i>Г.Ибраһимов. <i>Хәнифә Вәлиулловна чанасыннан сикереп төшеп, атының башын каерып тәртәгә бәйләде… </i>В.Нуруллин</p><p>4) Зур-зур күләмдә куптарып актару, зур кисәкләр белән куптарып алу. <i>Төрле якта кешеләр безнең кебек үк җир каера, мыжгып хәрәкәтләнеп торалар. </i>Ш.Камал. <i>Ибрайга әле генә үз төрәне каерып салган кантарны ыргытты. </i>Г.Гобәй. <i>Көне буе салам каерып, кулсыз, беләксез калып кайтып керә ул [Хәлим].</i> Г.Гыйльманов</p><p>5) Хәрәкәт юнәлешен үзгәртү, читкә бору, тайпылу. <i>[Бәдретдин] </i>--- <i>атны олы юлдан уңга каерды. </i>Ә.Еники. <i>[Рәмзи] Безне күрүе булды, уңга борыласы урынга сулга каерып, капка төбенә килеп тә туктады. </i>Ф.Садриев. <i>Аяклар туган нигезгә каерды. </i>Р.Мөхәммәдиев</p><p>6) <i>күч. </i>Нинди дә булса мәнфәгатьләрне, мәсьәләне, фикерне үзәккә алып, игътибарны шуңа юнәлтү; аны кайгырту, яклау. <i>Монда калганнарның кайсы байлар ягын каера башлаган, кайсы эчүгә сабышкан, иң элекке юлны бөтенләй ташлаган. </i>Г.Ибраһимов. <i>Әгәр колхоз үз ягына гына, завод үз ягына гына каерса, без ерак китә алмабыз. </i>Г.Әпсәләмов. <i>Аны [Мирсәет Солтангалиевны] Питерга чакырып китергән Әхмәт бай Цаликов сул меньшевиклар ягына каера ---.</i> Р.Мөхәммәдиев</p><p>7) <i>күч. </i>Әңгәмәнең темасын үзенә кирәк якка бору, сүзне үзенә кирәк якка үзгәртү. <i>Ләкин Нәфисәнең исәбе Габдрахман турында сүз куертып, Давытның үзеннән актык нәрсәне әйттерү иде. Шуңа күрә ул һаман шикле якны каерды. </i>Г.Ибраһимов</p><p>8) <i>күч. </i>Күп итеп, мул итеп табыш алу, файда күрү. <i>Әле сорап-нитеп тормаган өчен алардан тагын да ныграк каерырга иде дә… </i>А.Әхмәт. <i>Кеше тота, квартирант. Акча каера. </i>Г.Нәбиуллин. <i>Гектарыннан тартып-сузып сигез-тугыз центнер арыш алган басулардан егермешәр-утызар центнер уңыш каералар. </i>Ф.Яруллин</p><p>9) <i>күч. </i>Башкару, эшләү, майтару. <i>– Я Әхмәт, үзең ни эшләр каерасың? Һаман союзда эшлисеңме әле? – диде. </i>Ш.Камал</p><p><b>2. каерып</b> <i>рәв. мәгъ. </i>1) Көчләп; ватып-җимереп. <i>Лазаренко аның авызын хәнҗәр очы белән каерып тешләрен ачты да, ике бармагын тыгып, аны костырды.</i> З.Зәйнуллин</p><p>2) Төбенә кадәр, киң итеп. <i>Чөнки авылда бары тик ул гына ишекне шулай киң итеп, тупсасына хәтле каерып ача иде. </i>А.Шамов. <i>Харис Рәмзия апасы алдыннан ишекне каерып ачты, аннары рәхим итегез дигәнне аңлатып, артистларча кулын алга сузды. </i>Б.Камалов.<i> Әмма чирек сәгать тә үтмәгәндер, кемдер зур якның ишеген каерып ачты, нидер карады, эзләде дә гөрселдәтеп кире япты. </i>Казан утлары</p><p>3) Көч белән, киң колачлап. <i>Шул арада Бикмуш бабай каерып-каерып ике тапкыр ишәргә өлгерде. </i>Г.Гобәй<i>.</i> <i>Сәгыйть, кояшта янган көчле беләкләре белән тыгыз суны каерып ишә-ишә --- икенче як яр читендәге биек карамаларга таба йөзеп китте</i>. Н.Фәттах</p><p>4) Әйләндереп, бөкләп. <i>Яулыкны каерып бәйләү</i></p><p>5) Мул итеп, күп итеп. <i>Зөһрә апа баздан салкын катык алып керде, каерып икмәк кисте. </i>Ә.Фәйзи</p><p>6) Үз теләгеннән башка, ирексезләп. <i>Менә бу старшина --- бәлки, минем кебек үк авыл малаедыр инде. Әллә Мәскәү, Ленинградтанмы, музыка мәктәбен тәмамлаган вакытында каерып хәрби хезмәткә алганнармы? </i>М.Мәһдиев.<i> Ул шешә капкачын таза теше белән генә каерып алды да, башын артка ташлап, голт-голт эчә башлады. </i>М.Маликова</p><p> <b>Каера башлау</b> Каерырга керешү.<i> Мине бер кырыйга кысрыклап, вагон ишеген каера башладылар.</i> З.Мәхмүди.<i> Базар мәчете дип аталган мәчет түбәсенә менеп, калайларын каера башлый.</i> Р.Батулла</p><p> <b>Каера бирү </b>Бернигә карамыйча каеруны дәвам итү.<i> Төхфәтнең куллары сикерергә ирек бирми башлагач, айгыр аягы белән җир тырнады, башын каера биреп, ирек эзләп карады.</i> З.Зәйнуллин</p><p> <b>Каера төшү </b>Тагы да бераз каеру</p><p> <b>Каерып ату </b>Дорфа, тупас, ватып-җимереп каеру</p><p> <b>Каерып бетерү </b>Тәмам имгәткәнче, авырттырганчы, җимергәнче каеру</p><p> <b>Каерып җибәрү </b>Кинәт, көтмәгәндә каеру. <i>Җил уралып килеп ишекне каерып җибәрде. </i>И.Салахов. <i>Гандольер пассажирның алдына дөя йоныннан тукылган кыйммәтле плед япты да озын ишкәк белән канал суын бер генә каерып җибәрде. </i>М.Юныс</p><p> <b>Каерып калу </b>Каерырга өлгерү, мөмкинлектән файдаланып, күбрәк каеру</p><p> <b>Каерып кую </b>Алдан каеру, каерылган хәлгә китереп калдыру</p><p> <b>Каерып салу</b> Артка таба каерып салындырып кую. <i>Ә ул крокодил тиресеннән тегелгән портфеленең көмеш йозагын ---, гайрәтле хәрәкәт белән шартлатып ачып, капкачын артка каерып салды.</i> Ә.Гаффар</p><p> <b>Каерып ташлау </b>Тиз-тиз каеру, аннан-моннан актарып каеру. <i>Гәрәй ачудан кызып, сүгенергә тотынды, бер шкафны каерып ташлады.</i> Г.Ибраһимов. – <i>Егетләр, түбәне каерып ташлагыз, түбәне! Багорлар белән! – дип кычкырды Гафиятулла бабай. </i>Г.Әпсәләмов</p><p> <b>Каерып тору </b>Гел, бертуктаусыз каеру. <i>Кайберәүләрнең аяклары гел шунда [аракы кибетенә] каерып торды: мыштым гына кереп киттеләр дә кош тоткандай очынып чыктылар. </i>Р.Мөхәммәдиев</p><p> <b>Каерып чыгару </b>Ахырга кадәр төбе-тамыры белән кубарып каеру. <i>Берсе чыра белән яктыртып тора, икенчесе, пычак йөзендә нурлар уйната-уйната, Хәлимнең җанын каерып чыгарырга тели…</i> Г.Гыйльманов</p><p> <b>Каерып яту</b> <i>сөйл. </i>Мөмкинлекләрдән файдаланып, һәрвакыт, даими каеру, зур файда, табыш күрү. <i>Үзенә бергәләп каршы төшү булмаганга, курыкмыйча училище байлыгын каерып ята ул. </i>З.Фәйзуллин</p></p>
</table>
</body>
</html>