 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЕРУ </b> <i>ф.</i>  <b>1</b>. 1) Нинди дә булса бер бөтенне яки тоташ нәрсәләрне өлешләргә, кисәкләргә бүлү. <i>Калган бу токым катнашмаларын аеру өчен, рудага флослар --- кушалар.</i> Химия </p><p>2) Бер-берсеннән аралау, кубару. <i>Шул мәче баласы, гадәттәгечә, аягыма килеп ябышты.</i> <i>Шундый нык ябышты, аерып алыр хәл юк. Көч-хәл белән аердым үзен.</i> Г.Шәрипова </p><p>3) Янәшә торган берничә кешене яки әйберне бер-берсеннән ераграк арага күчерү. <i>Бераздан мине бу төркемнәрдән аердылар</i>. М.Мәһдиев. <i>Гаҗәп сагышлы, моңлы ишетелә шул чакта кичке азан! Гүя фани дөньядан аера ул сине.</i> Ә.Еники </p><p>4) Бербөтеннең аерым кисәген бүлеп алу, төркемнән берничәсен бүлеп күрсәтү. <i>Минем суверен Татарстаннан икәнне, шигырьләремне татар телендә язуымны аерып әйткәннәр икән</i>. Р.Миңнуллин. <i>Көтүдән ун елкыны аеру</i></p><p>5) Як-якка этәреп ара ясау, ачыклык барлыкка китерү, юл яру. <i>Йөгереп барып терәлүгә, Зөлфия, ике дә уйлап тормыйча, читән ботакларын аерып башын тыкты.</i> М.Мәһдиев. <i>Кешеләр төркемен аерып, алгарак чыгу </i></p><p>6) Читләштерү, ераклаштыру, якын мөнәсәбәтләрне бетерү, аралаштырмый башлау. <i>Динне дәүләттән аеру, теләгән һәм, иң мөһиме, аңлаган, кабул иткән кешеләргә дәһрилек, ягъни атеизм юлын сайлау хокукы бирелү – ул да чорның --- котылгысыз таләбе иде.</i> М.Госманов.<i> [Мөхәммәт] Урманчы кызы Гөлчәчәкне, урманыннан аерып, шәһәргә алып китү турында хыялланам</i>. З.Хөснияр. <i>Бигрәк тә әтием моны кичермәячәк һәм хөкеме каты булачак аның!.. Иң әүвәл ул мине Салихтан аерачак.</i> Ә.Еники.<i> Юк, ул дөнья Әмирханны – үзенең кымызлы Дәүләкәненнән, мине фәкыйрь, тыйнак Казан артыннан, бәрәңге бакчаларыннан, чикерткәләр моңыннан аерган</i>. М.Мәһдиев </p><p>7) Нәрсәне дә булса сыйфаты, кыйммәте буенча төрләргә, сортларга бүлү. <i>Мин аларны [депутатка бирелгән йомышларны], сортларга аерып: монысы – мөһим, монысы чүп кенә, дип карамыйм</i>. Т.Миңнуллин. <i>Тамга салучы агачларның сортларын аера белергә, аларны бутамаска тиеш.</i> Ботаника. <i>Йомыркаларны эрелегенә карап аеру. Ашлыкны сортларга аеру</i></p><p>8) Нәрсәнең дә булса асылын яки кирәкле бер эчке сыйфатын таный белү. <i>Тик байлыкны аера белергә кирәк.</i> <i>Менә синең йомшак, ягымлы тавышың, шушы сизгер бармакларың – минем өчен зур байлык.</i> Ә.Еники. <i>Матур ак кәүсәле каенны кыш көне дә башка агачлардан җиңел аерып була.</i> Ботаника. <i>Әни… Бишектән алып бүгенге көнемә кадәр җил-яңгырдан саклап, яхшыны – яманнан, савапны гөнаһтан аера белергә өйрәтүче якын кешем</i>. Сөембикә</p><p>9) Нәрсәнең дә булса бөтенлеген бозу, бер кисәген ертып алу, умыру, өзү (кәгазь, тукыма һ.б.ш. әйберләр турында). <i>Күлмәкнең итәген урталай аеру</i></p><p>10) Орлык, җимеш һ.б.ш. кебек бөртекле ризыкларны чүбеннән арындыру, чистарту. <i>Маһи әби, каравылчыны каргый-каргый, күлмәк итәгенә җиләген салып, чүпләрен аера</i>. М.Гали. <i>Ашлыкны кибәгеннән аеру</i></p><p>11) Бал кортларының күбәюе, ишәюе сәбәпле, аларны аерым оя итеп бүлеп чыгару. <i>Гаяз умартачыга кортлар аерырга булышты.</i> И.Гази. <i>Кортлар, үз өйләренә генә сыеша алмыйча, аерырга тотындылар. </i>Ф.Яруллин</p><p>12) Химик матдәләрне аерым состав өлешләренә таркату. <i>Нефтьне термик ысул белән аеру. </i>Химия</p><p>13) Аерым билгеләр буенча кешенең кем булуын яки предметның кемнеке яисә нинди төрдән булуын тану, белеп алу. <i>Карчык бусаганы атлады да кулларын алга сузып туктады: – Килен… Берәрегез өйдәме? Күзләрем аермый!</i> Г.Ибраһимов. <i>Әмма, исемнәрен ятласам да, үзләрен аеруы авыр. Үзләрен бутыйм, исемнәрен бутыйм</i>. Ф.Яруллин</p><p>14) Нәрсәне дә булса гаделлек белән үзара бүлешү, уртаклашу. <i>Кот килмәгән көндә бар тотканны өйгә алып кайтабыз. Монда тамак аермыйбыз.</i> М.Кәрим</p><p>15) Ир турында: хатын белән никахны бозу. <i>Шәйхразый Мирвәлине чакыртты: «Сиңа ике генә юл – я уйнашчы өтегеңне бүген үк талаклап аерасың, я аның белән өйдән чыгып китәсең»</i>. А.Гыйләҗев. <i>Сез ни теләсәгез шул булыр, китап кушса, үз хәләл хатынымны, аерып, сезгә бирергә риза, калганын үзең кара инде, хәзрәт.</i> К.Тинчурин</p><p>16) Чәч юлы ясау, толымнарга бүлү. <i>Чәчен ике толымга аерып үргән</i></p><p>17) Нәрсәне дә булса тоташтырылган, эләктерелгән урыныннан ычкындырып җибәрү. <i>Вагоннарны паровоздан аеру</i></p><p>18) Баланы, шулай ук яшь бозауны, колынны, бәрәннәрне һ.б.ны имүдән туктату. <i>Яшь баланы имчәктән аеру</i></p><p>19) Нинди дә булса хәлдән йолып калу, яклау</p><p>20) Сугышып яки бәхәсләшеп торучыларның арасына кереп, сугышудан яки бәхәсләшүдән туктату, аралау. <i>Ул арада зурлар катнашып, безне аердылар, кем кыйнады моны, дип тикшерә башладылар. </i>Г.Ибраһимов</p><p>21) Җәю, киң итеп як-якка җибәрү (кул, канат, аяк турында). <i>Аякларны аерып басу</i></p><p>22) Тиз аңлап, төшенеп алу. <i>Караңгыда кем килгәнен тиз генә аермау</i></p><p>23) Кемне дә булса төрле шөгыленнән туктатып өзеп тору, бүлдерү, игътибарын башкага тарту. <i>Сөләйман абый, мин сезне шулкадәр яхшы сөйләшеп утырган җирегездән аердым бугай. </i>Ф.Әмирхан</p><p>24) Тигез күрмәү, кыерсыту, читкә кагу. <i>Кеше аеру</i></p><p><b>2. аерып </b><i>рәв. мәгъ. </i>1) Нинди дә булса аерым бер максат белән атап, хаслап, басым ясап. <i>Алдынгыларны аерып бүләкләү</i></p><p>2) Эштән азат итеп, бушатып. <i>Укучыларны, дәрестән аерып, шәһәргә җибәрергә рөхсәтем юк.</i> З.Фәйзуллин</p><p>3) Тиешен бүлеп алып. <i>Рәүфәне полный йорт-җир белән аерып чыгарырга ясаганнар бит. </i>А.Шамов</p><p>4) Кушмыйча, ике сүз итеп (язу)</p><p>5) <i>күч</i>. Аңлаешлы, ачык итеп, бәйнә-бәйнә. <i>Кайтыр булсаң, аерып яз, каршы алырбыз</i></p><p><b>3. аерып алганда </b><i>кер. сүз функ</i>. Аеруча, бигрәк тә, атап әйткәндә</p><p> <b>Аера башлау </b>Аерырга тотыну. <i>Җәйгә чыгуга, кортлар аера башлар. Яңа умартага менә шул күчләрне ябарбыз</i>. Ф.Яруллин</p><p> <b>Аера төшү </b>1) Бераз аеру</p><p>2) Икегә аеру; бераз бер-берсеннән ерагайтып, аерылган хәлгә китерү. <i>Янәшә үскән куакларны аера төшү</i></p><p> <b>Аерып ату </b>1) Искәрмәстән, кинәт аеру</p><p>2) Кискен хәрәкәт ясап, нәрсәне дә булса тартып, кисеп өзү</p><p> <b>Аерып бару </b>Даими, системалы рәвештә аеру эшен башкару</p><p> <b>Аерып бетерү </b>Тулысынча аеру. <i>Колак ишетә алмаган ультрадулкыннар, күз аерып бетермәгән төсләр, төсмерләр бар</i>. Ш.Галиев. <i>Ашлыкны чүптән аерып бетерү</i></p><p> <b>Аерып җибәрү </b>1) Аз гына, бераз гына аеру</p><p>2) Бөтенләйгә аеру, мөнәсәбәтләрне тулысынча өзү. <i>Карале, минем таныш бер иргә сөйләгәннәр иде: авырып киткән хатынын ике баласы белән аерып җибәргән дә, үзе яшь, тазаны алып кайткан.</i> М.Мәһдиев</p><p> <b>Аерып йөрү</b> Әле, хәзерге вакытта, сөйләү моментында аеру. <i>Гап-гади эчкече бит бу, әллә нинди әкиятләр сөйләп, кешене эштән аерып йөри</i>. Р.Сәгъди </p><p> <b>Аерып кую </b>Алдан ук аерылган хәлгә китерү. <i>--- ул чырай – парафин чырай, беренче секундта ук үзеннән сине, залны, аудиторияне аерып куя</i>. М.Мәһдиев. <i>--- урып җыюга әзерләү чаралары мондый төп операцияләрне үз эченә ала: машиналарның өзлексез эшләвен читенләштерә алырдай комачаулыкларны ачыклау һәм аерып кую; басуларны билгеләү һәм аерым кишәрлекләргә бүлеп чыгу ---</i>. Урып җыю машиналары. <i>Ата-бабаларыбыз беркайчан да үзләрен табигатьтән аерып куймаганнар.</i> Казан утлары</p><p> <b>Аерып ташлау</b> <i>к. </i><b>аерып ату</b></p><p> <b>Аерып тору</b> 1) Даими, һәрвакыт аеру. <i>Кортлар үрчеп, аерып торалар. </i>Ф.Яруллин</p><p>2) Әле, хәзерге вакытта аерган булу. <i>Биек яр итәге белән кояш нурлары качышлы уйнагандай елык-елык балкып аккан елганы комлы үзәнлек аерып тора</i>. Ф.Сафин </p><p> <b>Аерып чыгару </b>1) Бер-бер артлы аеру, һәрберсен берәм-берәм аеру. <i>--- фәлсәфи-эстетик концепцияләрне, дөньяның сәнгатьчә чагылышын, образлар системасындагы үзенчәлекләрне аерып чыгару омтылышы ясала</i>. А.Шәмсутова </p><p>2) <i>мат. </i>Нинди дә булса санның тамырын табу</p><p> <b>Аерып чыгу </b>Бөтенесен дә бер-бер артлы аеру, һәрберсен берәм-берәм аеру </p></p>
</table>
</body>
</html>