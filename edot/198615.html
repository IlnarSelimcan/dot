 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАПЛАНУ</b>  <i>ф</i>. 1) <i>төш. юн. к.</i> <b>каплау</b>.<i> Аларның өсте чүп-чар, ком-балчык белән капланган, дегет катыш машина пычраклары да күзгә ташлана әнә.</i> Р.Низамиев. <i>Менә ул, чынаягын тоткан килеш, салмак кына торып басты да, киндер белән капланган мольбертны әйләнеп узып, ишек ягына атлады.</i> М.Маликова</p><p>2) Төбе, аскы ягы белән өскә әйләнү; асты өскә әйләнү.<i> Кул астында бүтән машина-фәлән булмаганлыктан, икәүләшеп бер «Беларусь» тракторын кабызып, Зәет болынына киткәннәр һәм, Убса тавын төшкәндә тракторлары капланып, икесе дә һәлак булганнар.</i> И.Сабиров</p><p>3) Йөз белән нәрсәгә дә булса яту, йөзне каплау.<i> Өзгәләнеп кычкырып, әнием өстенә капланам: «Әнием! Мин кайттым, тор инде, әнием! Әнием, мин бит бу, ач инде күзеңне. Тор инде, зинһар! Әнием, бәгърем!»</i> Р.Габделхакова. <i>Менә бер мәлне, ап-ак йөзен ике кулы белән учлап, пианино өстенә капланды ул.</i> Р.Низамиев. <i>Әмма моннан берни дә барып чыкмады, ул, ыңгырашып, мендәргә капланды: – Ыһ-һ!.. </i>Г.Гыйльманов</p><p>4) Йөзтүбән егылу, йөзтүбән авып төшү<i>. Ул сузылып җиргә ятты да, йөрәгенең белемсез ашкынуына түзми, җиргә капланды... </i>Һ.Такташ. <i>Сабанчы кыз, кычкырып елап, җиргә капланды. </i>Р.Хәбибуллина.<i> Одинцов юл читеннән канауга тәгәрәде, Шәүкәт тузанлы юлга капланды. </i>Р.Бәшәр</p><p>5) Бик нык якын килү. <i>Ләкин һич көтмәгәндә, Мияу-мияу, бөтен гәүдәсе белән тәрәзәгә капланып, ямьсез итеп мияулап җибәрде. </i>Р.Хафизова<i>. – Кем бар анда? – дип кычкырды Барие, бөтен гәүдәсе белән караңгы тәрәзәгә капланып</i>. Н.Фәттах</p><p>6) <i>күч</i>. Барлык игътибарны берәр нәрсәгә юнәлтү, берәр нәрсә белән бик нык мавыгу. <i>Шундый булдың инде син, улым, укырга яраттың, кечкенәдән капланып китап укый идең. </i>Мәдәни җомга</p><p> <b>Каплана башлау</b> Капланырга тотыну.<i> Күк йөзе тагын кара болытлар белән каплана башлады.</i> Ялкын</p><p> <b>Каплана төшү </b>Беркадәр каплану; тагын да ныграк каплану. <i>Бүген</i> <i>урамыбыз кар белән тагын да каплана төшкән, дип куаныштылар чаңгы шуарга яраткан малайлар.</i> Сабантуй</p><p> <b>Капланып бару</b> Торган саен ныграк каплану. <i>Хатыннарның чиләкләрендәге суларының өсләре чыйрап, боз булып капланып бара иде инде</i>. Н.Кәримова</p><p> <b>Капланып бетү</b> Бөтенләй каплану. <i>Кеше аягы басмаудан үлән белән капланып беткән тар юлдан алар тагын ун-унбиш минут бардылар һәм зур булмаган аланга килеп чыктылар.</i> Ә.Сәлах. <i>Кеше-кара керәсе юк, әнигә хәзер ул кадәр капланып бетмәсә дә ярый инде.</i> Г.Бәширов</p><p> <b>Капланып калу </b>Ниндидер сәбәп аркасында каплану. <i>Шуңа күрә бу эчке күңел тормышын дулкынландырган төп сәбәпләр дә капланып калды</i>. З.Мөхәммәтшин. <i>Печән белән капланып калган чалгысын эзләп тапкач, Данияр әтисе артыннан йөгерде. </i>Казан утлары</p><p> <b>Капланып тору </b>Капланган хәлдә булу. <i>Ничектер, моны әүвәл бер пәрдә белән каплап торганнар да, кинәт ул пәрдәне тартып алып, аның артында капланып торган салкын һәм куркыныч нәрсәне күрсәтеп калдырганнар шикелле итеп кинәт сизде. </i>Ф.Әмирхан. – <i>Юк, – диде Гата. – Ул чокыр күптәннән бар инде. Әмма ул элек капланып тора иде, мин аны ачтым.</i> Р.Хафизова</p></p>
</table>
</body>
</html>