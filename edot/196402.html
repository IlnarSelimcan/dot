 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИҢ</b>  I  <i>и.</i> 1) Нәрсәнеңдер бер читеннән икенче читенә кадәр булган ара; киңлек. <i>Рушад иңе бер генә метр булган тыкрыктан килә. </i>М.Мәһдиев. <i>Анда урын да иркен. Каралты-кураларың белән теләсәң – буйга, теләсәң иңгә таба җәел. </i>Н.Гыйматдинова</p><p>2) Әйбернең киңлеге, аркылы үлчәме. <i>Бар да искечә. Капкалар чүгеп, ишегалды бераз тарайган сыман, --- алмагачлар иңгә киңәйгән, миләшләр буйга күтәрелгән. </i>К.Кәримов.<i> Иңен җөйләргә инә сапласам да, буен җөйләргә инә сапласам да, шатлык-куанычлар теләп, үзем генә башкарыймсана. </i>Н.Гыйматдинова.<i> Нәкъ ишек турында, түрдә көмешкә алтын белән йөгертеп эшләнгән зур өстәл тора, кеше гәүдәсе биеклегендә, иңе өч терсәк булыр. </i>Мәдәни җомга</p><p>3) Арканың калак сөякләре турысындагы киңәеп киткән өлеше; иңбаш, ике кулбаш арасы. <i>Арслан тирән уйга бирелгән атлы булып, чалбарын киде, күлмәген иңенә салды... </i>Р.Мөхәммәдиев. <i>Капкадан кызның ата-анасы чыкты, сулкылдаудан иңнәре калтыраган кызны җитәкләп, ишегалдына таба әйдәделәр. </i>М.Хәбибуллин. <i>--- төсле утлар балкышында дәртле музыкага иң уйнатып биегән ярым шәрә кызлары белән кафелар рәте артта кала. </i>М.Галиев</p><p>4) <i>күч. </i>Өс; буй; җилкә. <i>Ил язмышы ир иңендә. </i>Әйтем. <i>Кулың белән эшләгәнне иңең белән күтәр</i>. Әйтем. <i>– Тссс! – диде Шәвәлиев, имән бармагын тырпайтып. – Әнә кара Әминәгә, Нуриевка, Гомәровка, миңа... Һәрберебезнең иңенә мең төрле вазифа йөкләнгән. </i>Ф.Садриев</p><p> ◊ <b>Иң бирү </b>Бер башы яки бер очы белән бер-берсенә янәшә, берсе икенчесенә терәлеп урнашкан булу. <i>Колхоз идарәсе йортына иң биреп торган ашханә янына берничә машина килеп туктады</i>. Ялкын. <b>Иңгә басу </b><i>к. </i><b>иңгә төшү</b>. <i>Монда һәр өй, һәр тыкрык, һәр капка сиздермичә дә үз тарихы белән синең хәтереңә кагыла. Әллә соң шул хәтер иңнәргә басамы? </i>М.Галиев. <i>Урамга чыккач, саф һава җанга җиңеллек өрде, иңгә баскан мәшәкатьләрдән тугарылгандай иркенәеп кителде. </i>Н.Хәсәнов<i>.</i> <b>Иңгә берегү </b>Кемнең яки нәрсәнең дә булса башка берәүләр исәбенә ашавы, яшәве. <i>Ул бала хәзер Халитовлар иңенә гомерлеккә береккән инде. </i>Б.Камалов. <b>Иңгә салу </b><i>к. </i><b>иңнәргә күтәрү</b>. <i>Хәзер, ярты мең ел узгач, гаеплеләрне эзләү, җаваплылык йөген теге яки бу халык иңенә салу ахмаклык булыр иде. </i>Р.Мостафин. <b>Иңгә терәлеп </b><i>к.</i> <b>иңгә-иң</b> (<i>1 мәгъ</i>.). <i>– Яшь чагында бик фырт булгансыңдыр, иеме? – Иңемә терәлеп үк утырган баягы кортка күңел кылларын тарткалый. </i>Р.Мулланурова. <b>Иңгә (ишелеп) төшү </b>1) <i>к. </i><b>иңнәргә күтәрү</b>. <i>Йортны тоту унҗиде яшен тутырып кына узган Илһамия иңнәренә төште. </i>Б.Камалов. <i>Хатынының йөрәк өянәге соңгы елда ешаеп китүгә йорт башының гомумән кәефе кырыла. Чөнки өйдәге бөтен эш үз иңенә төшә. </i>Б.Камалов; 2) Кайгы-хәсрәт, борчу-хафа, бәхет-шатлык килү. <i>Кинәт кенә иңенә ишелеп төшкән тау хәтле кайгысыннан нишләргә белмичә, Мәрзия әби тәмам катып калды. </i>Ә.Сафиуллин.<i> Искәрмәстән иңенә ишелеп төшкән бу бәхеттән Гөлнисаның аңына зыян-зарат килмәсә генә ярар иде. </i>М.Хәсәнов. <b>Иңен иңләү</b> Берәр җирне аркылыга үтү. <i>Хәйрулла абзый, киң Россиянең буен буйлап, иңен иңләгәннән соң, 1925 еллар тирәсендә --- шушы шәһәрчеккә тукталган иде</i>. Г.Әпсәләмов. <b>Иңеннән алу </b>Кешенең иңбашына кул салу, иңбашыннан кочаклау. <i>Елап утырганда, Тәскирәнең иңеннән ала. </i>Г.Зәйнашева. <b>Иңеннән буена</b> Берәр әйбернең бөтен өслеген кертеп (карау, томалау, йөрү һ.б. турында)<i>. Җамали [үтүк белән] --- киемнәрнең иңеннән буена тагын бер йөреп чыга</i>. Г.Ибраһимов. <b>Иңеннән буена айкау</b> 1) Бер җирен дә калдырмыйча йөреп чыгу; 2) Берәр нәрсәне барлык ваклыкларына кадәр җентекләп, яхшылап, җиренә җиткереп тикшерү. <i>Каенана белән килен арасындагы бу талашлар һәр икесенең үткән тормышларын иңеннән буена айкап чыгалар</i>. Г.Ибраһимов. <b>Иңнән иңгә</b> 1) Бер кырыйдан икенче кырыйга кадәр; бөтен киңлегенә. <i>Урамны иңнән иңгә тутырып килүче тыгыз колонналарның алгы сафында тынлы оркестр булган икән. </i>К.Нәҗми; 2) Бер яктан икенче якка һәм кирегә (йөреп, йөзеп чыгу турында). <i>Кандыр иңен йөзеп буйлаганда, Уртасына басып тын алдым, Иңнән иңгә сине айкаганда, Синең өчен, Кандыр, оялдым</i>. К.Тинчурин. <b>Иңнән тау ташлану</b> Бик авыр, җаваплы, зур эштән арыну. <b>Иңнән таш төшү</b> <i>к.</i> <b>иңнән тау ташлану</b>. <i>Егетләрне сыйладым, иңемнән таш төште. </i>Б.Камалов. <i>Тикшерүченең соңгы сүзләренә Рузия ышанып бетмәгән кебек калды. Аның иңеннән тау төшкәндәй булды. </i>С.Зыялы. <i>Аларның йөзенә күз салуга, Виленның иңеннән тау төшкәндәй булды: ул Заһидәнең исән икәнлеген аңлап алды. </i>М.Маликова. <b>Иңнәргә канат үсү </b>Рух күтәрелү, дәртләнү. <i>Мансур Ибраһимович --- Гөлкәйгә кайчакта «Бик яхшы! Молодец!» дип куйгалады. Мондый көннәрне Гөлкәйнең үз-үзе белән горурланудан күңеле тула, иңнәренә канатлар үскәндәй була. </i>Х.Ширмәт. <i>Шул караш аның монда берьялгызы гына түгел икәнлеген искәртеп, Микәйнең оеп барган канына кайнар учак якты. --- Иңнәренә тагы канат үсте. </i>Р.Мөхәммәдиев. <b>Иңнәргә күтәрү</b> Авыр, мәшәкатьле, күп көч сорый торган эшләрне үз өстенә алу. <i>Берәү дә --- сугыш вакыты кырыслыгы белән күреләсе чараны үз иңенә күтәрергә теләмәгән. </i>Б.Камалов. <i>--- тормыш авырлыгын әле ныгып җитмәгән иңнәренә күтәргән яшь геройларын тасвирлаганда, язучы әлеге бурычны шактый уңышлы хәл иткән ---. </i>В.Нуруллин. <b>Иңнәре белән күтәрү </b><i>к. </i><b>иңнәргә күтәрү</b>. <i>Әти тагын өстәлгә сукты. – Юк, беркая җибәрмибез. Әгәр ирең гаепле икән, үз гаебен иңнәре белән күтәрсен. </i>Ф.Яруллин.<b> Иңнәрне җыеру </b><i>к. </i><b>иңбашларын җыеру</b>.<i> Мин иңнәремне җыердым. Әйле- шәйле торуымны чамалаган артистка апа мине район клубына, театр директоры Исхак Дасаев янына җитәкләп китте. </i>Б.Камалов. <i>– Ә мин һич аңлый алмыйм, – диде Флора, йомры иңнәрен җыерып, – нигә дип аларның үзләренә түгел, ирләренә таяк төшә? </i>З.Фәтхетдинов. <b>Иңнәрне сикертү </b><i>к.</i><b> иңбашларын сикертү</b>. <i>Кыерсытылучының берәрсе минем өстән шикаять кылса: «Нишләмәк кирәк, Чалы кошыннан бүтәнне көтеп тә булмый инде аңардан», – дигән сымак, иңнәремне сикертеп кенә куя торган идем. </i>Р.-Н.Гүнтәкин. <b>Иңне иңгә куеп</b> <i>к.</i> <b>иңгә-иң</b> (<i>1 мәгъ</i>.). <i>Сугыш гарасаты дөньяларын әйләндереп ташламаса, шулай ипле-тыныч кына, кара гүргәчә бергә, иңне иңгә куеп, матур яшәрләр иде ---. </i>Р.Мулланурова. <i>Бакчада иңне иңгә куеп пар-пар йөргән чакларында, дусларымның ни турында пышылдашуларын мин әллә каян белеп торам. </i>Р.-Н.Гүнтәкин. <b>Иңне иңгә терәп</b> <i>к. </i><b>иңгә-иң</b> (<i>1 мәгъ</i>.). <i>Ары таба егет белән кыз, иңне иңгә терәп, кулларындагы сәнәкләрен алга сузып, үзләрен төрле көтелмәгән хәлләргә әзер тотып атладылар. </i>Р.Фәизов. <i>– Шулай итәрбез, Зәкия, барысы да син дигәнчә булыр, – дип килешә әти. Шунда алар, иңне иңгә терәп, бүрәнә өстендә янәшә утыралар, бер-берсенә карап елмаялар. </i>Р.Фәизов. <b>Иң салыну </b>Төшенкелеккә бирелү. <i>Кем әйтмешли, ярык тагарак янында калгач, минем иңнәрем салынды, эштән күңел бизде... </i>Р.Мирхәйдәров</p></p>
</table>
</body>
</html>