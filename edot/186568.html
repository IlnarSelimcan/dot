 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ӘЗЕРЛӘ’Ү</b>  <i>ф.</i>  1) Нәрсәне дә булса файдаланырлык, кулланырлык хәлгә китерү; әзер хәлгә җиткерү; әзер итү. <i>Әтисе белән Әнсәрия апасы бакчада чәчәкләр утырттылар, түтәлләр әзерләделәр. </i>Ф.Яруллин. <i>--- Зиннур Зәйгә балык тотарга барырга кармак саплары әзерли иде. </i>Г.Ахунов. <i>Мин сиңа юл кирәкләре әзерлим әле... </i>Г.Ибраһимов</p><p>2) Төзү, кору, ясау. <i>Йорт салу өчен бура әзерләү. Төнәтмә әзерләү</i></p><p>3) Билгеле бер эшкә, максатка, тәртипкә яраштырып әзер итү, хәстәрләү, алдан хәстәрен күрү. <i>--- булачак киявенә сөлгеләр, ашъяулыклар, күлмәкләр, чаршаулар, чыбылдыклар әзерләде</i>. Г.Ибраһимов</p><p>4) Нәрсәне дә булса кирәк булган кадәр күләмдә җайлап, барлап, табып, тутырып кую. <i>Гөлүс кичтән бик күп итеп утын әзерләде, төне буе битум казанын якты</i>. Р.Кәрами. <i>Берсе самавыр куя, бүтәннәре юл кирәкләре әзерли... </i>Г.Бәширов</p><p>5) Сәләт, белем нигезендә ни дә булса үтәү, көч, хезмәт кую. <i>Сызымнар әзерлисе бар, ди. </i>Р.Хәмид. <i>Бу зур кичә өчен, мин «Тормыш турында җыр» әзерләдем. </i>Г.Кутуй. <i>Соңгы басманың текстын --- З.Шәйхелисламов әзерләде. </i>Шәһри Казан</p><p>6) Азык-төлекләрне пешереп, кыздырып һ.б. алымнар белән ашарга яраклы итү. <i>--- тизлек, җитезлек белән, салат әзерләделәр. </i>М.Мәһдиев.<i> Хәзер киез өй алдындагы учактан сыек төтен күтәрелә, анда – Лачынбай. Ул сөт кайната, эремчек, сыкма әзерли. </i>И.Салахов. <i>Хунза халкы үзенең «могҗизалы эчемлеген» нигездә абрикостан әзерли. </i>Сәламәт булыйм дисәң // Кирәкле нәрсәләрне табынга кую. <i>Миләүшә әллә нинди бер җиңеллек белән табын әзерләде. </i>Ф.Яруллин. <i>Зөбәрҗәт өстәл әзерләде. </i>Ф.Садриев</p><p>7) Билгеле бер максат белән тиешле белем бирү; белгеч итеп чыгару. <i>Бүген безнең ил, врачлар әзерләү буенча, мәсәлән, дөньяда беренче урында тора. </i>Г.Әпсәләмов. <i>Быелдан башлап, юриспруденция белгечлеге буенча укытучылар әзерли башладык. </i>Р.Юсупов. <i>--- фәнни һәм педагогик кадрлар әзерләү --- билгеләнгән. </i>Г.Саттаров. <i>--- Түбән Камада өлкән сыйныф укучыларыннан шәфкать туташлары әзерлиләр. </i>Мәдәни җомга</p><p>8) Алдан нәрсәне дә булса күпләп алып кую, туплау, хәстәрен күрү, җитәрлек запас булдыру. <i>Иртә таңнан эшкә – урманга, кышлыкка утын әзерләргә чыгып китәләр. </i>Г.Гыйльманов. <i>Мунчаның инде түбәсен генә ябасы калган, төзүчеләр калай әзерлиләр иде. </i>Ф.Садриев. <i>Мазаны белми ул, утын әзерлисе юк, печән чабасы юк, быкыр-быкыр кайнаган казан янында йөрү – рәхәт кенә ич ул! </i>Я.Зәнкиев. <i>Байтак май әзерләде. </i>М.Гафури</p><p>9) Нәрсә дә булса эшләргә җыену, берәр нәрсә эшләргә ниятләү. <i>Ниһаять, җитә бер көн, җәлилчеләр, бөтен лагерьлар буйлап, восстание әзерлиләр. </i>Г.Ахунов</p><p>10) Нәрсә дә булса әйтергә, сөйләргә, белдерергә алдан уйлап кую; әзерләнеп тору. <i>Хатның кайбер урыннарын күңеленнән әзерләгән дә иде инде. Ләкин хәзер бу зур, өр-яңа кайгы барлык борчуларны җиңде... </i>А.Расих. <i>Доклад әзерләү</i></p><p> <b>Әзерләп алу </b>Кыска вакыт эчендә, тиз генә әзерләү. <i>Өстәл әзерләп алу</i></p><p> <b>Әзерләп бару </b>Даими рәвештә, һәрберсен, булган берсен әзерләү. <i>Өй эшләрен һәрвакыт вакытында әзерләп бару</i></p><p> <b>Әзерләп бетерү </b>Нәрсәне дә булса тулысынча әзерләү. <i>Өйгә бирелгән дәресен шулай озаклап әзерләп бетергәндә, инде йоклар вакыт килеп җиткәнен дә сизми кала иде. </i>А.Расих. <i>Янгуразга хәзер, чыннан да, легиончыларга ял йортында сөйләргә ниятләгән нотыкларын гына әзерләп бетерергә кирәк иде. </i>Т.Әйди</p><p> <b>Әзерләп бирү</b> Кем өчендер әзерләү, әзерләргә ярдәм итү. <i>«Н»ның икенче басмасын әзерләп бирәм дә үземнең төп эшемә – икенче китапка тотынырга кирәк</i>. Г.Бәширов</p><p> <b>Әзерләп җибәрү </b>Тиз генә, җәһәт кенә әзерләү, әзерләргә өлгерү. <i>Хәзер чәй әзерләп җибәрербез. </i>Ф.Яруллин</p><p> <b>Әзерләп җиткерү </b>Нәрсәне дә булса тиешенча әзер итү, әзер хәлгә китерү</p><p> <b>Әзерләп йөрү </b>Хәзерге вакытта әзерлек эшләре белән мәшгуль булу, нәрсәне дә булса әзерләү эше белән шөгыльләнү. <i>Бәхетсезлегенә, өлгер Иван Матвеевич кайтып җиткән, озатасы почтаны әзерләп йөри. </i>И.Салахов. <i>Әнисе табын әзерләп йөри иде инде. </i>Г.Әпсәләмов</p><p> <b>Әзерләп калдыру </b>Әзерләргә өлгерү, алдан әзер итү. <i>Ихтыяҗ барында, телебез, әдәбиятыбыз буенча яшьләрне күбрәк әзерләп калдырыйк</i>. Т.Галиуллин. <i>Күзләрен ертып ачу белән, әниләре әзерләп калдырган ризыкларны ике кабып, бер йотып, ялт иттереп куялар иде ---</i>. М.Хәсәнов</p><p> <b>Әзерләп килү </b>Нәрсәне дә булса алдан, күптәннән, эзлекле рәвештә әзерләү. <i>Рамазан шыпырт кына барды, авылның очына җитәрәк, олы юлга күтәрелгәч кенә, әзерләп килгән сүзен әйтте</i>. Ш.Янбаев</p><p> <b>Әзерләп кую </b>Нәрсәне дә булса алдан әзерләү, әзер хәлгә китерү, хәстәрләү. <i>Урынны көндез үк, «бәет тыңларга киләбез!» дигәнне ишетеп, Җәфрәтил карт әзерләп куйган иде. </i>И.Салахов. – <i>Кунак кызга да тырманың җиңелен әзерләп куярбыз, – диде. </i>Ә.Еники. <i>Әлеге үзең әйткән баганаларны мин әзерләп куйдым. </i>Ш.Камал</p><p> <b>Әзерләп тору </b>1) Нәрсәне дә булса алдан әзерләү, әзер итеп тоту. <i>--- ул --- кабаланмыйча гына, яндыргыч сыекча тутырылган шешә белән шырпы әзерләп торды һәм, танк узып китү белән --- шешәсен, җан-фәрманга кизәнеп, арт ягыннан танкка тондырды. </i>М.Әмир. <i>Шәрифулла, алар чыгуга, өстәл әзерләп торды. </i>И.Салахов</p><p>2) Даими рәвештә берсе артыннан икенчесен әзер хәлгә китерү, әзерләү эшен башкару</p><p> <b>Әзерләп чыгару </b>Башыннан ахырына кадәр эшләп әзер итү. <i>Корректура, басма продукцияне әзерләп чыгару барышында, грамоталы һәм игътибарлы булу өстенә, зур җаваплылык, түземлек һәм тырышлык таләп итә</i>. М.Вәлиев</p><p> <b>Әзерләп яту </b>1) Озак вакыттан бирле, күптәннән нәрсә булса да әзерләү. <i>--- безнең өчен урыс телендә сөйләүче миссионерлар әзерләп ятканнар икән</i>. Б.Рәхимова</p><p>2) Әле, хәзерге вакытта әзерләү</p><p> <b>Әзерли башлау</b> Әзерләргә тотыну. <i>Мин аны юлга әзерли башладым. </i>Г.Кутуй</p><p> <b>Әзерли килү </b>Һәрвакыт, гел, даими рәвештә әзерләү</p></p>
</table>
</body>
</html>