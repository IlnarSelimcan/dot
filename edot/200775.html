 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КОЕЛУ</b>  <i>ф.</i> 1) <i>төш. юн. к. </i><b>кою</b></p><p>2) Үскән җиреннән күпләп йолкынып, өзелеп төшеп тору. <i>Алма чәчәге коела Таңда искән җил белән. </i>Җыр. <i>Җил исте, агачлар чайкалып китте, җиргә сары яфраклар коелды. </i>И.Салахов. <i>Әгәр дә мондый җайланмалар булмаса, орлыклар, үзләрен үстергән үсемлекләр янына гына коелып, уңайсыз шартларда үсәрләр иде. </i>Е.Веселов</p><p>3) Бик вак кисәкләргә аерылып төшү, күпләп чәчелү, сибелү. <i>Кайдадыр пыяла коелды, түбә калайлары кызганыч тавыш белән чыңлап куйдылар.</i> А.Тимергалин. <i>Бүген әзрәк суытып җибәргәнгә, кояшлы һавадан вак-вак энҗе кебек ак кар чаткылары коела. Әйе, яумый, ә коела иде. </i>Г.Әпсәләмов. <i>Җир белән күк бер булып дерелди, блиндаж стеналарыннан балчык коела иде. </i>М.Мәһдиев</p><p>4) Табигый урыныннан кубып чыгу, күпләп төшү (теш тур.). <i>Гаиләсе, ике баласы бар, эшләми, хәле эшләрлек түгел, тешләре коела.</i> Ф.Бәйрәмова.<i> Үзем кебек картайган этемә шәһәрдән сөт ташыйм, тешләре коелган, ботка пешерәм.</i> Н.Гыйматдинова</p><p>5) Берәр урыннан туктаусыз агып тору, таму, яву (сыеклыклар, күз яше, яңгыр һ.б. тур.). <i>Бөртек-бөртек яшьләр коелды. Йөрәк әрнеде, күңел сыкрады. </i>Г.Исхакый. <i>Рухымның әллә кайчаннан бирле эзләп тә таба алмый йөргән теләге шул вакытта, шул караңгы төндә өзлексез коелган вак яңгырның шыбырдавы астында табылгандай тоела. </i>Г.Ибраһимов. <i>Мең елларга сузылган яулап алулар, буйсынулар, күз яшьләре, җиргә коелган, җирдә елга булып аккан каннар, зиндан газаплары… </i>Мирас</p><p>6) Мул булып бөркелү, җәелү (яктылык, нур һ.б.ш. тур.). <i>Өй каршындагы ак каеннарның бөдрә тармакларыннан мөлдерәп торган яшел нурлар коела. </i>Р.Мөхәммәдиев. <i>Август, матур вакыт. Төнге күктән йолдызлар коела торган вакыт. </i>Сөембикә</p><p>7) Коеп эшләнү. <i>Бакча капкасына каршы, көдрәләнеп үскән куаклар арасында чуен эскәмиядә җиздән коелган яшүсмер утырып тора иде. </i>Ш.Рәкыйпов. <i>Ачык муенында нечкә чылбырга беркетелгән, затлы металлдан коелган арслан башы ыржаеп тора. </i>Казан утлары // Корылу, төзелү, ясалу.<i> Аның тавык кермәслек итеп биек койма коелган бакчасы бар. </i>М.Мәһдиев</p><p>8) <i>күч. </i>Каян да булса бер-бер артлы сикереп яки егылып төшү, төшеп калу (арбадан, чанадан һ.б.ш.). <i>Ак битле, елтыр күзле «чүлмәкләр» [малайлар] көлешә-көлешә чанадан коелдылар. </i>И.Гази. <i>Халык сискәнеп китте. Теге як халкы инешкә коелды: чыр-чу, елаш-кычкырыш. </i>М.Мәһдиев. <i>Кетәклектән, пырхылдашып, берәм-берәм тавыклар коелды.</i> Р.Мөхәммәдиев</p><p>9) <i>күч. </i>Яңгырап ишетелү. <i>Тургай җыры якты күк йөзеннән көмеш чыңнардай чылтыр-чылтыр коела иде. </i>Г.Бәширов. <i>Очып үтсеннәр иде алар [торналар] хәзер авыл өстеннән, дип телисең. Моңсу тавышлары яңадан җиргә коелсын иде. </i>А.Сафин</p><p>10) <i>күч. </i>Күпләп барлыкка килү, күпләп бирелү, әйтелү, яву (мәсьәләләр, тәкъдимнәр, сораулар).<i> Ул арада бу мактау сүзләре, кояшлы яңгыр кебек, көтмәгәндә генә минем өскә коела башлады. </i>Г.Бәширов</p><p>11) <i>күч. </i>Нинди дә булса эш-хәрәкәт нәтиҗәсендә берәр төрле хәл хасил булу; берәр төрле халәт, күренеш барлыкка килү. <i>Аның [Галим абзыйның] таза-нык тәненнән җитәрлек кадәр гайрәт, көч коелды. Ул шул гайрәт, көч аркасында, менә хәзер карт көнендә булса да, шулкадәр зур дәүләткә иреште. </i>Г.Исхакый</p><p> ◊ <b>Коелып төшү</b> 1) Куркып китү, куркуга калу, өркү. <i>Рәшитнең әтисе, исе-акылы китеп, бер катка коелып төште. </i>А.Тимергалин. <i>Беркөн, бер дәрестә, институтны былтыр гына бетереп, беренче елын гына укыткан япь-яшь апага Фәйзәви үзенең мәкерле соравын бирмәсенме! Апабыз коелды да төште. </i>Х.Сарьян. <i>Коелып төшмәде Мирсәет, сездән курка торган күлмәк күптән тузган, дигән сыман, тәкъдим ителмәгән урындыкка ипле генә барып утырды. </i>Р.Мөхәммәдиев; 2) Оялудан, уңайсызланудан һ.б.ш. сәбәпләрдән нишләргә белмәү, каушап, югалып калу.<b>Коелып иңү </b><i>к. </i><b>коелып төшү</b>. <i>Коелыплар иңде, мескенкәем, тиз генә кече якка кереп посты. </i>Ш.Маннур</p><p> <b>Коела бару</b> Торган саен ныграк коелу, бер-бер артлы коелу. <i>Юлда кайтканда, әнә шулай кыймылдый-кыймылдый, башаклар җиргә коела барганнар.</i> Р.Батулла. <i>Шул рәвешле, акрынлап оперативниклар күз уңаена эләккән гөнаһсыз бәндәләр «иләктән» коела бара, һәм анда бары ике кеше --- кала.</i> Мәдәни җомга</p><p> <b>Коела башлау </b>Коелырга тотыну. <i>Без, ачык авызлар, күгәрченнәрне күзәтәбез, ә күктән, искәртмәстән генә, парашютистлар коела башламасынмы! </i>Ф.Хөсни. <i>Бара-тора шуларның барысы берләшеп, зур, көчле, гөнаһсыз матур, нәзек бер хатын килеп басты, вә шуның авызыннан таза, батыр, матур музыка коела башлады. </i>Г.Исхакый. <i>Менә бервакыт арбадан көлтәләр коела башлый, колак төбендә җил сызгыра, як-якта ниндидер коры елга, чокырлар күзгә чалынып кала.</i> М.Галәү</p><p> <b>Коела тору</b> Һаман коелу, коелуын дәвам итү.<i>Яфраклар коела тора – себерә торалар.</i> Безнең гәҗит</p><p> <b>Коелып бару </b><i>к. </i><b>коела бару</b>. <i>Ул кагылып киткән ботаклардан җиргә тупыр-тупыр өлгергән алма коелып бара.</i> Р.Мөхәммәдиев.<i> Карасам, сурәттән миңа комы коелып бара торган бер адәм хәсрәт эчендә карап тора.</i> Ф.Яхин</p><p> <b>Коелып бетү</b> Бөтенләй, барысы да коелу; коелган хәлгә килү. <i>[Картның] тешләре коелып бетеп, эчкә батып калган авызының иреннәре калтырандылар. </i>Ф.Әмирхан. <i>Йорт уртасында, су эчендә утырган ялгыз карт каен әле һаман коелып бетәргә өлгермәгән актык сирәк яфраклары белән кызганыч рәвештә шаулый башлый. </i>Г.Ибраһимов. <i>Талып кына калмады инде Бибинурның керфекләре, коелып бетте. </i>А.Гыйләҗев</p><p> <b>Коелып калу </b>Ниндидер бер вакыйгадан соң коелу. <i>Хатын --- яңа гына уянган, соңгы тапкыр ашаганда җәймәгә коелып калган икмәк валчыкларын чүпләп утырган баласына ишарәләде. </i>Г.Гобәй. <i>Чанадан печән коелып калган</i></p><p> <b>Коелып китү </b>Кинәттән коелу; коелган хәлгә килү. <i>Бик көч берлән генә Шәүкәт: – Юк, – диде дә яше берлән коелып китте.</i> Г.Тукай.<i> Җил чыкты, агачлардан яфраклар коелып китте. Бара башлагач, кем ул, атам, дип әйтте дә, буыннарым коелып китте.</i> Һ.Такташ</p><p> <b>Коелып тору</b> Даими, регуляр рәвештә яки хәзер, әле коелу. <i>Ә җеннәр җимеш кортларыдай тупылдап коелып тора, коелып тора.</i> З.Мурсиев.<i> Түшәмендәге акшар кубып, идәнгә коелып тора.</i> Татарстан яшьләре</p></p>
</table>
</body>
</html>