 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИРЕК </b> <i>и.</i> 1) Шәхси азатлык, бәйсезлек, хөрлек. <i>[Кәҗәләр] Кыргыйлыгына, үз ирегенә хыянәт итмәгән йорт җанварлары. </i>М.Галиев. <i>Миңлегалим ил өчен, ирек өчен хәленнән килгән бөтен нәрсәне биргән, хәтта ул шушы зур көрәштә аягыннан да мәхрүм калган иде инде. </i>Г.Галиев. <i>Халыкның иреккә сусаганлыгын, әллә кайсы кара заманнарда да азатлык хыялы белән яшәвен --- «Хәйләкәр Дәлилә», --- һ.б. әсәрләрдә дә күрергә мөмкин. </i>Әдәбият</p><p>2) Тоткынлыкта, сак астында булмау хәле. <i>Шыксыз нәрсә икән ул «төрмә» дигәннәре... Нигә соң иректә вакытта монда эләкмәү чарасын күрмәдем икән, дип уфтана, үкенә башладым. </i>М.Хәсәнов. <i>Анастасия белән яши башлагач, яшь патша --- киң күңеллелек күрсәтергә теләпме, зинданга япкан кайбер кенәзләргә ирек бирде... </i>М.Хәбибуллин. <i>«Кошчык ---, – дип уйлап куйды Гуськов һич көтмәгәндә. – Мин бит үзем дә биредә кош кебек иректә яши идем». </i>В.Распутин</p><p>3) Дәүләт кануннары, карарлары тарафыннан илдә шәхескә бирелгән хокук, мөмкинлек. <i>Славянофиллар Уваров триадасын якларга әзер булалар, ләкин алар «халыкчанлык» төшенчәсенә земский собор, шәхес һәм вөҗдан иреген --- дә кертеп карыйлар. </i>Россия тарихы. <i>Ирек турындагы манифесттан соң поместьеларда төпләнеп калган дворяннар, --- барлык мәсьәләләрне дә өязләрдә генә хәл итү мөмкинлеге алганнар. </i>Бөтендөнья тарихы</p><p>4) Билгеле бер сыйныф яки җәмгыятьнең иҗтимагый-сәяси тормышында сәяси яки икътисади изелү, чикләүләр булмау хәле; бәйсезлек, азатлык, хөррият. <i>Кол булырга теләмәгән, Ирек сөйгән халык Күтәрелгән, сәнәкләрен, Балталарын алып. </i>Ә.Исхак</p><p>5) <i>тар. </i>Крепостное праводан һәм коллыктан бәйсезлек. <i>Оста Дәүран – хан колы, гәрчә әмир Хаҗи остага ирек бирсә дә, хан бирмәгән икән әле. </i>М.Хәбибуллин. <i>1803 елда алпавытларга үзләренең крепостнойларын җирсез генә иреккә җибәрергә рөхсәт итә торган --- указ чыга. </i>Татарстан тарихы. <i>Крепостной крестьяннар күңелендә ярсыган ачу аларга вәгъдә ителгән ирек язмышы белән дә бәйле була. </i>Россия тарихы</p><p>6) Иркен; беркемгә дә буйсынмыйча, беркемнән дә курыкмыйча яши торган тормыш. <i>Кыр төлкене! Ирек булсын үрдәк-казга! </i>Ш.Бабич</p><p>7) Нәрсә дә булса үзеңчә эшләргә, хәл итәргә мөмкинлек. <i>Разведчиклар ишкәкләрне үз ирекләренә калдырдылар һәм, берничә минут үтүгә, ярга килеп туктадылар. </i>Г.Галиев</p><p>8) Теләк. <i>Юкса мин, мин, үз иркем, үз саулыгым бар чагында, мондый хәлгә төшмәс идем! </i>Г.Ибраһимов. <i>--- ничек инде үз ирегең белән буран кочагына, ялан кырга чыгып китәргә кирәк? </i>Р.Мөхәммәдиев. <i>Ополчение составына үз ирке белән 3 мең җәяүле һәм 300 атлы сугышчы керә. </i>Татарстан тарихы</p><p>9) Ихтыяр; көч. <i>Уй иркенә бирелгән Тимер, сискәнеп, беркавым телгә килә алмыйча торды. </i>М.Хәсәнов. <i>Көннәрнең көз иркенә бирешкән мәле. </i>Ф.Сафин. <i>Авыр сагыш баса аны [Локман картны], күңелендә аның моңсу тынлык урнаша, ялкау гына уйлана ул, уйлана... Һәм, ихтыярсыздан, татлы-газаплы истәлекләр иркенә бирелә... </i>Ә.Еники</p><p>10) <b>иркегез, иркең </b><i>тарт. форм. </i>«Ничек телисез, шулай эшли аласыз, сезнең карамакта, сезнең ихтыярда» дигән мәгънәдә</p><p>11) <b>иркендә </b><i>форм. </i>Буйсынуда, карамагында, хакимлегендә. <i>Яз янгыны җиргә кабынганчы, Җил иркендә калды урамнар. </i>Һ.Такташ</p><p>12) <i>күч. </i>Саф, ачык һава, ачык җир. – <i>Уф... үземнең иреккә чыгып һава сулыйсы киләдерие --- уф --- Таш капчыкта көн буе --- Тын алыр хәл юк... – диде әти.</i> М.Маликова</p><p> ◊ <b>Ирек азаны </b>Инкыйлап башланганын хәбәр итә торган аваз, тавыш. <b>Ирек алу </b>1) Бәйлелектән, буйсынудан котылу; мөстәкыйль булу. <i>XI гасырдан алып әле немец рыцарьлары, әле швед боярлары, --- тарафыннан тапталган, таланган бу илләр һаман да ирек ала алмаганнар икән! </i>Г.Гобәй; 2) Иркенләү, рәхәтләнү, ләззәтләнү. <i>Болар качкач, Кәҗә белән безнең Сарык Китә инде рәхәтләнеп, ирек алып. Утыралар аяк бөкләп каршы утка, Болар инде тәмләп кенә ашый бутка. </i>Г.Тукай; 3) Ял итеп алу, көч җыю. <i>Балакаем, инде кавырсының яңа гына ката башлаган икән, тагы берничә айлар ирек алсаң, үзеңә бераз көч керер. </i>Әкият; 4) Берәү белән дә, һичбер нәрсә белән дә хисаплашмыйча, үзенчә эшләү; берәр нәрсәдә арттырып җибәрү, артыгын кылану. <b>Ирек ачу</b> Вакытны күңелле үткәрү, ял итү, иреккә чыгып хозурлану, рәхәтләнү. <i>--- бай балалары, һич булмаса, аталары Эрбет яки Минзәлә ярминкәсенә киткәч, ирек ачалар яисә үзләре --- дус-ишләре белән очрашып күңел ачалар... </i>Ш.Мөхәммәдев. <b>Ирек бирү </b>Нәрсә булса да эшләргә мөмкинлек бирү, рөхсәт итү, нәрсә булса да эшләүдән тыймау. <i>Бөтен палатаны берьюлы кочаклап алырга җыенган күк, үзенең хисләренә ирек биргән кыз ананы малаеннан читкәрәк кысрыклады. </i>Ф.Яруллин. <i>Кузьма Клаваны төрле сүзләр белән мыскыл итеп, кулына ирек бирә башлагач, араларына кердем. </i>М.Хәсәнов. <b>Иреккә чыгу</b> 1) Авыр, кысан тормыштан котылу. <i>Кысан, җитешсез тормыштан кинәт иреккә чыккан хатын-кызның күңеле әйле-шәйле яңа фикерләр белән тула. </i>А.Гыйләҗев; 2) Теләсә ни эшләргә мөмкинлек алу. <b>Ирек кую </b><i>к. </i><b>ирек бирү</b>. <i>Хәер, ирек куйсаң сөйри дә сөйри бирә инде ул андый көчекләр... </i>Р.Төхфәтуллин.<i> --- ат еш-еш сулу ала, ара-тирә хәлсез генә пошкырып куя, --- Хөҗҗәт аны куаламый, атка ирек куя. </i>Г.Галиев</p></p>
</table>
</body>
</html>