 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ӘЙЛӘНДЕРҮ</b>  <i>ф.</i>  1) Берәр нәрсәне үз күчәре буенча хәрәкәткә китерү. – <i>Тегермән әйләндерәбез! – дип кычкырды Әптелбәр. </i>Ә.Фәйзи. <i>Алар чар әйләндерә, мин үткенлим. </i>Я.Зәнкиев. <i>Ун елдан артык баранка әйләндерәм...</i> Т.Галиуллин</p><p>2) Берәр әйберне, кулда тотып, төрле якка бору, боргалау. <i>Ул шкафтан хәтфә янчык алып килде дә, шул янчыгын кулында әйләндерә-әйләндерә, сүзен дәвам итте... </i>Г.Әпсәләмов. <i>--- башы яртылаш янган табагачны, тотып, озак кына кулында әйләндерде. </i>Ф.Яруллин</p><p>3) Кемне яки нәрсәне дә булса бер яктан икенче якка каратып кую, икенче якка бору. <i>Кеше җиргә капланып яткан. Госман, тезләнеп, гәүдәне йөзе белән әйләндерде. </i>И.Салахов. <i>Башта кызның кул аркасын, аннары, әкрен генә әйләндереп, уч төбен, бармак битләрен үбеп чыкты. </i>Р.Кәрами</p><p>4) Нәрсәнең дә булса астын өскә каратып кую, салу, астын өскә чыгару. <i>Ике көн явып, бер көн аязса, бөтен халыкны борчак әйләндерергә кудылар. </i>Ф.Садриев. <i>--- печән өстендә аның кулыннан тырма төшми, әйләндерә, җыя, чүмәләгә куя. </i>Я.Зәнкиев. <i>Габит, буш әрҗә эченә бастырып куйган шешәсен алып, стаканын мөлдерәмә тутырды ---. – Шул гынамы?.. – Теге ягын әйләндереп сала алмыйм ла инде! </i>Б.Камалов</p><p>5) Берәр киемнең сул ягын уң итеп яңартып тегү. <i>--- бу кадәр олы пальтоны минем кебек кеп-кечкенә кыз ничек әйләндереп чыксын, ди. </i>Ф.Яруллин</p><p>6) Кием-салымның эчен, җөйле ягын, тышкы якка чыгару. <i>Сабирҗан башындагы зур тимер юлчылар фуражкасын салды да астарын әйләндерде. </i>И.Салахов. <i>Татар хатыннары кием-салымның эчен тышка әйләндереп --- эләләр. </i>А.Хәлим</p><p>7) Нәрсәне дә булса уратып, камап алу, уртада калдыру. <i>Патша моны (егетне) аякка бастырды да тирәсен таш белән әйләндерде. </i>Әкият. <i>Урам ягы рәшәткә белән әйләндереп алынган гади генә авыл өенең ачык тәрәзәсе...</i> Казан утлары</p><p>8) Кем белән булса да берәр җирдә йөреп чыгу, уратып йөрү. – <i>Әй, Фәйзулла! Әйдә, гармун уйнап, урам әйләндер әле! </i>Г.Бәширов</p><p>9) Нәрсәнең дә булса кыяфәтен, тышкы күренешен, эчке формасын һ.б. үзгәртеп, башка әйбергә, күренешкә, хәлгә әверелдерү. <i>Аның суын парга әйләндерергә кирәк. </i>Ф.Яруллин<i>. Себер ягыннан өшеткеч җил исә, ул хәтта җир өстендәге карны да тотмый, һәрнәрсәне каткан бозга әйләндерә. </i>Ф.Бәйрәмова</p><p>10) Нәрсәнең дә булса эчтәлеген, үзгәртеп, башка нәрсәгә бору, икенче төрле мәгънә бирү, бүтәнчә итеп күрсәтү. <i>Ул, сүзне кызыкка әйләндереп, «кети-мети» дип, бармакларын минем тирәмдә уйнаткаларга тотынды. </i>Ф.Яруллин</p><p>11) Нәрсәне дә булса билгеле бер калыпка салып, теркәп, язып кую. <i>--- гади генә тоелган нәрсәләрне дә күңелләрне тибрәндерер җырга әйләндерү җиңел түгел шул. </i>Казан утлары</p><p>12) <i>фольк. </i>Тылсым, сихри көч ярдәмендә, нинди дә булса башка бер кыяфәткә, төскә, хәлгә, кемгә яки нәрсәгә дә булса әверелдерү (гадәттә халык авыз иҗаты әсәрләрендә).<i> Шул вакытта, бер әфсен укып, сихер куәте белән, Бәһрам белән Диләрәмнең икәвен дә кара ташка әйләндерде. </i>Мирас</p><p>13) Нәрсәнең дә булса кыйммәтен шуңа бәрабәр икенче нәрсә кыйммәте белән алмаштыру. <i>Акчасын, барын да алтынга әйләндереп, бер җиргә җир астына күмеп куйды. </i>К.Насыйри. <i>Без, кичен эштән кайткач, тагы шул алтын турында сүз башладык һәм акчага әйләндергәндә күпме булачагын исәпләргә керештек. </i>М.Гафури</p><p>14) Бер үк сүзләрне кат-кат әйтү, кабатлау. <i>Син торасың да, әйләндереп, бер сүз әйтәсең: ашлык, ашлык. Миндә Әндри казнасы юк лабаса! </i>С.Рафиков</p><p>15) <i>күч. сөйл. </i>Сүзне, текстны һ.б.ш.ны бер телдән икенче телгә тәрҗемә итү. <i>Мин аңа кайбер сүзләрне әйләндереп бирәм. </i>Н.Фәттах<i> Банхуа аның сүзләрен чин теленә әйләндерде. </i>Н.Фәттах. <i>Ул үзе безнең белән ике төн утырды, безгә русча сүзләрне чәйнәп салды, без татарчага әйләндердек. </i>Г.Ибраһимов. <i>Соңра, безнең төрекчә белгәнне аңлагач, төрекчәгә әйләндерде. </i>Мирас</p><p>16) <i>күч.</i> Теләр-теләмәс кенә яки көч-хәл белән, нәрсә дә булса әйтү. – <i>Санамадым, – диде Вәсилә, телен көчкә әйләндереп. </i>Н.Гыйматдинова</p><p>17) <i>күч. </i>Эшне оста, шома алып бару, хәл итү, эшләү, булдыру, башкару. <i>Менә күрерсез, эшне әйләндереп йөреп кайтыр. </i>С.Рафиков</p><p> <b>Әйләндерә бару<i> </b>к.<b> </i>әйләндереп бару</b>.<i> Якуб, русча укып, татарчага әйләндерә барды. </i>И.Гази. <i>--- бу нәрсә [колхозларның авырлык белән оешуы] – күбрәк ул иптәшләрнең, колхозның эчтәлеген бик нык өйрәнеп, һәрбер директиваны реаль фактка әйләндерә барырга күнекмәгәнлекләреннән. </i>Һ.Такташ</p><p> <b>Әйләндерә башлау </b>Әйләндерергә керешү. <i>Зиһене кызның һәр ымын, хәрәкәтен теркәп барган икән, ялгызы калды исә шуны, кинолента кебек, кире әйләндерә башлый</i>. Х.Камалов</p><p> <b>Әйләндерә бирү </b>Әйләндерүен дәвам итү. <i>Сугыш каһарманы, нибары унтугыз яшеннән сыңар аякка калган гвардияче, агач аягын кулында әйләндерә бирде. </i>А.Хәсәнов</p><p> <b>Әйләндерә язу </b>Чак кына, аз гына әйләндермичә калу. <i>[Гази ага] Элеккечә, соргылт бүреген, алдын артка әйләндерә язып, җайсыз итеп кигән. </i>М.Галиев</p><p> <b>Әйләндереп алу </b>1) Нәрсәне дә булса тиз генә әйләндерү. <i>--- уң кулының имән бармагын, элмәк салгандай ишарәләп, муены тирәли әйләндереп алды... </i>М.Насыйбуллин</p><p>2) Берәр нәрсәне, урап, уртага алу, аны як-яктан тулысынча камау, чолгап алу. <i>Без, Үтәш мәдрәсәсенең ишегалдына кереп, атны туктатып та өлгермәдек, безне эреле-ваклы берничә дистә шәкертләр әйләндереп алдылар. </i>М.Гафури. <i>Кайбер вакыт ялгыз бүрене аучылар ерактан әйләндереп алалар. </i>Г.Ибраһимов.<i> Аллаһы Тәгаләнең рәхмәте илән, япун мәмләкәтен һәр әтрафтан су әйләндереп алган. </i>Мирас</p><p>3) Нәрсәне дә булса уртада калдырып, бөтен тирәсенә берәр нәрсә тоту; тирәләп, уратып алу. <i>--- йорт-җирен биек кирпеч койма белән әйләндереп алды..</i>. Ә.Сафиуллин</p><p> <b>Әйләндереп бару </b>Шунда ук, рәттән әйләндерү. <i>Башту углы Габдулла, шундук, аның сүзләрен болгар теленә әйләндереп барды. </i>Н.Фәттах</p><p> <b>Әйләндереп бетерү </b>Тулысынча әйләндерү, үзгәртү, бөтенләй икенче төс, күренеш бирү. <i>Болай да монахка әйләндереп бетердең, дуадак каз сыман ялгыз йөри, мескен. </i>Ф.Садриев. <i>--- үзенең шул хикмәтле «ж» хәрефе белән бөтен укытучыларның башын әйләндереп бетермәгән булса, ихтимал, Сания аны бүген тәки күз алдына китерә алмаган булыр иде. </i>М.Әмир</p><p> <b>Әйләндереп җибәрү </b>Кинәт әйләндерә башлау, әйләнергә этәргеч бирү, әйләнә торган хәлгә китерү. <i>--- Каһир граммофонның тавыш чыгаргычын янга кайтарып, боргычын борды да тагын әйләндереп җибәрде һәм урындыгына утырды. </i>Ә.Гаффар. <i>--- ишек ярыгыннан күз салса, әби шулай сәке башына кабага утырган да, ди, бармак очына төкереп, орчыгын әйләндереп җибәрә икән.</i> Н.Исәнбәт</p><p> <b>Әйләндереп калу </b>Тиз арада нәрсәне дә булса әйләндерергә өлгерү. <i>[Мөфти:] Болар кәгазь чүбенә әйләнеп калганчы, тизрәк алтынга әйләндереп калырга кирәк. </i>Н.Исәнбәт</p><p> <b>Әйләндереп карау </b>Әйләндерергә омтылу</p><p> <b>Әйләндереп килү </b>Бөтен тирә-яктан уратып әйләндерү. <i>[Атны] Сикертеп чаптырып, базарны бер әйләндереп килде. </i>А.Гали. – <i>Әйдә, Гөлйөзем, бер әйләндереп киләм, – дидем мин, телемә шундый сүз килүенә үзем дә сөенеп</i>. З.Хөснетдинов</p><p> <b>Әйләндереп кую </b>1) Әйләнгән хәлгә китереп калдыру</p><p>2) <i>күч. </i>Төбенә кадәр эчеп бетерү.<i> – Яле, тикшереп карыйк әле без аны, – дип сөйләнә-сөйләнә, бер стакан шәрабны әйләндереп тә куйды</i>. Р.Сәгъди</p><p> <b>Әйләндереп салу </b>1) Икенче ягына әйләндерү</p><p>2) <i>күч.</i> Кемне дә булса аяктан егу (мәс., көрәштә). <i>Сабан туенда булсын, җыенында булсын, барысын әйләндереп сала идем. </i>А.Расих</p><p>3) <i>күч. </i>Эчемлекне төбенә кадәр эчеп яисә салып бетерү. <i>Тик дүртенче чокыр [сөтне] әйләндереп салганда гына бераз тынычлана төштем. </i>А.Шамов</p><p> <b>Әйләндереп ташлау </b>1) Нәрсәне дә булса кинәт астын өскә әйләндерү.<i> Шундый көннәрне Язидә, таулар әйләндереп ташлардай дәрт белән, армый-талмый, уйнап кына эшли торган иде. </i>Г.Бәширов</p><p>2) Җай гына барган тормышны юкка чыгару, авырлыклар, бәла-казалар китерү. <i>Меңнәр-миллионнарның җаннарын айкап, тормыш-мәгыйшәтен җимереп, бар дөньяның астын-өскә әйләндереп ташлаган сугыш имгәтте аларның язмышын</i>. М.Гафури</p><p> <b>Әйләндереп тору </b>1) Бертуктаусыз әйләндерү</p><p>2) Әле, хәзерге вакытта әйләндерү. <i>Сепарат әйләндереп торган Фатыйма һәм аның янындагы --- Нәсимә күзләренә чалынды</i>. А.Расих</p><p> <b>Әйләндереп төшерү</b> 1) Җиңү, җимерү, алып ташлау. <i>Әле Минай хәтле Минай ханны әйләндереп төшерергә үрелә бу, әле Балык кебек эт-бетне дә кабып йотарга әзер</i>. В.Имамов</p><p>2) Үткәрмәү, уздырмау, кире тавыш бирү. <i>Сайлауда кандидатурасын әйләндереп төшерделәр</i></p><p> <b>Әйләндереп чыгару </b>Берәр авыр проблеманы, эшне башкарып чыга алу. <i>Берничә сарык һәм ике йөк утын эшли алмаган эшне ике такта чәй әйләндереп чыгарды</i>. М.Мәһдиев</p><p> <b>Әйләндереп чыгу </b>1) Башыннан ахырына кадәр һәрберсен әйләндерү</p><p>2) Барлык ягыннан да уратып, тирәләп әйләндерү</p><p> <b>Әйләндереп яту<i> </b>к. <b></i>әйләндереп тору</b> (<i>2 мәгъ.</i>)</p></p>
</table>
</body>
</html>