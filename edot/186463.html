 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ӘВӘЛӘ’Ү</b>  <i>ф.</i>  1) Нинди дә булса куе массаны (камыр, балчык һ.б.ш.ны) берәр савыт эчендә яки яссылык өстендә әйләндерә-әйләндерә тәгәрәтү. <i>--- куна такта өстендә камырны зур-зур икмәкләр ясап әвәләде, онлады да кызу мичкә тыкты. </i>Г.Ибраһимов. <i>Кар астында калып өшегән черек бәрәңгене, изеп, аз гына арыш онында әвәләп кыздырсаң – телеңне йотарлык кәлҗемә була иде! </i>Казан утлары</p><p>2) Төрле катнашмаларны бергә кушып, куллар белән болгата-болгата укмаштыру, нинди дә булса бер рәвешкә китерү, бербөтен итеп оештыру. <i>Хуҗа хатын әпе-төпе китереп ипи әвәли. </i>М.Мәһдиев. <i>Менә өч-дүрт йомыркага гына кош теле пешермәкче булам, кулыңны юып кына камыр әвәлә әле… </i>Г.Исхакый</p><p>3) Нәрсәне дә булса кулда яки авызда әрле-бирле йөртү. <i>--- авыруның йөрәген кулына алды да, камыр әвәләгән кебек әвәли-әвәли, аны ясалма рәвештә эшләтә башлады. </i>Г.Әпсәләмов. <i>Кешеләр, көлешеп, дымлы туфракны кулларына алдылар, бармак араларында әвәләп, иснәп карадылар… </i>Н.Фәттах</p><p>4) Йонны тәгәрәтә-тәгәрәтә, уа-уа оештырып укмаштыру, берәр төрле форма бирү, басу. <i>Йоннан әвәләгәндәй, баштанаяк кара мехка төренгән оныгын профессор, сары кайры тунының итәге белән каплап, башын игәләде. </i>Г.Бәширов</p><p>5) Вак-төяк әйберләрне катыштырып, нәрсә дә булса ясау, берәр нәрсә барлыкка китерү. <i>Үрдәкләр ояларын түмгәк араларына ясыйлар. Үлән йолкып, йон-каурыйлары белән әвәлиләр дә – менә дигән оя килеп чыга. </i>Н.Сладков</p><p>6) Тәгәрәтә-тәгәрәтә хәрәкәтләндерү, шуыштыру. <i>Ул мичтәге утлы күмерне кисәү таягы белән әвәләп китерә дә тәмәкесенә ут ала</i>. М.Мәһдиев</p><p>7) <i>күч.</i> Холык-фигылен үзгәртү, йогынты ясау. <i>Әнисе, аның да битараф түгеллегенә сөенеп: – Кызым, Рәмзил – начар егет түгел, үзеңә нинди ир кирәк, аннан шундый ирне әвәләп була</i>. З.Дәүләтов</p><p>8) <i>күч. </i>Аннан-моннан гына, җиренә җиткерми, өстән-өстән генә эшләп ташлау. <i>Әгәр кемнәрдер әвәләгән шушы ике брошюрага берәр төрле әдәби премия биреп куйсалар? </i>Ф.Садриев. <i>– Моны кем язды? – дип сорады Сәгыйтов. – Башын мин әвәләдем, койрыгын Шәяхмәт ябыштырды, ярармы? </i>С.Рафиков. <i>Укулар, ни сәбәпледер, бик нык кыскартылып, курсантлардан ашык-пошык кече офицер әвәләп, Гарифулланы Алма-Атадагы яңа хәрби училищега укытучы-тылмач итеп җибәрделәр</i>. А.Хәлим. <i>Илгә яңа кадрлар, яңача фикер йөртә алырлык гыйлем ияләре әзерлибез, дип мактанабыз. Асылда, еш кына, Сәгыйтов ишеләрне әвәләп бирәбез</i>. Ф.Сафин</p><p>9) <i>күч.</i> Гаепләү өчен, юк эшне дә күпертеп күрсәтү, ялган гаеп тагу, уйдырмалар уйлап чыгару. <i>Янчурин «Сельхозтехника»да эшли торган бер комсомолецыбызны төрмәгә тыкты. Гел юктан җинаять эше әвәләп</i>. Ф.Садриев</p><p>10) <i>күч. </i>Кемне дә булса кочаклап, куллар белән каты кысып иркәләү. <i>Кайчагында, элекке гадәтләремә буйсынып, сине кочарга, үбәргә, күкрәгемдә әвәләргә теләп, кулларыма ирек бирәм... </i>Ф.Яруллин</p><p>11) <i>күч. </i>Бер сүзне һаман кабатлап тору, бер нәрсәне кабат-кабат сөйләү</p><p>12) <i>күч. </i>Сүзләрне чак оештырып әйтү; авыз эченнән мыгырдау<i>. – Менә үләм, иптәш командир, – диде ул, сүзләрен көчкә әвәләп</i>. Х.Камалов. <i>Яңагым сизелерлек күпереп чыккан, шешкәне күземә үк күренеп тора, авызым сүз әвәләп чыгара алмый башлады</i>. Г.Сәгыйров</p><p>13) <i>күч. </i>Бик озак, кат-кат, төрле ягын уйлау. <i>Каюм мәсьәләне үзенең башында бөтен яктан әвәләгән иде, күрәсең. </i>Ш.Камал</p><p>14) <i>күч. </i>Эшне тәмамлый алмыйча, кабат-кабат төзәтү, озаклап эшләү. <i>Башкалар бер кибәнне әвәләп маташканда, алар, Мөхәммәт белән, икене салып куялар</i>. Р.Сибат</p><p> <b>Әвәләп алу </b>Кыска вакыт эчендә тиз генә әвәләү. <i>Теге кеше, өенә кайткач, хатынына мактана икән: «Итекче Җәлилне очраттым, сөйләштем, иртәгә йон илтәм, бастыручылар күбәйгәнче, әвәләп алырга кирәк», – ди икән. </i>И.Гази</p><p> <b>Әвәләп бетерү </b>Барысын да яки ахырына кадәр әвәләү. <i>Ипине әвәләп бетерү</i></p><p> <b>Әвәләп йөрү </b>Һаман да, бертуктаусыз әвәләү. <i>--- авыз эченнән әллә нинди аңлашылып бетмәгән реклама сагызлары әвәләп йөрүләре турында искәртте</i>. Н.Гариф</p><p> <b>Әвәләп кую </b>1) Тиз генә әвәләп әзер итү. <i>Минем инде ул вакытта баш эшли, тел әйләнә. Кемне дә булса хурлап, минут эчендә берәр такмак әвәләп куям..</i>. Ә.Рәшит</p><p>2) Алдан, әвәләп, әзер хәлдә тоту. <i>Әни алты олы ипи, бер бәләкәй ипи әвәләп куйды</i>. Н.Кәримова</p><p> <b>Әвәләп ташлау </b>1) Тиз-тиз генә, җәһәт рәвештә әвәләү</p><p>2) <i>күч. </i>Берәр эшне аннан-моннан гына, җиренә җиткерми ашыгып эшләү. <i>Бу эшне ашыгыч рәвештә әвәләп ташлаган өчен, бюро членнарына ризасызлык белдергәнен ишеткән иде. </i>М.Мәһдиев</p><p> <b>Әвәләп тору </b>1) Әле, хәзерге вакытта, күз алдында әвәләү. <i>--- бу соравыннан уңайсызланган кебек, сүзен, әзрәк, авызында әвәләп торды</i>. Н.Гыйматдинова. <i>Камыр изә торган рычаг кеше кулы сыман әйләндереп, әвәләп тора</i>. Ш.Галиев</p><p>2) Күпмедер вакыт, бераз әвәләү. <i>Аны [тәмәкене] бармаклары арасында бераз әвәләп торгач: – Синең янда тарту килешмәс, – дип, тәмәкесен кабына кире салды</i>. Р.Бәшәр</p><p>3) Бертуктаусыз нәрсә дә булса әвәләү. <i>--- буржуйлар фәлән, буржуйлар төгән, имеш! Шушы сүзләрне әрле-бирле әвәләп торудан башка белгән нәрсәгез дә юктыр, ахрысы</i>.Ш.Камал</p><p> <b>Әвәләп чыгару </b>Аннан-моннан, җиренә җиткерми генә эшләү.<i> Татар телен гамәлгә кертү курсы татар кызларыннан, татар егетләреннән бер кыш эчендә бухгалтерлар, счетоводлар әвәләп чыгарып бирә. </i>И.Гази</p><p> <b>Әвәләп чыгу </b>1) Нәрсәне дә булса башыннан ахырына кадәр, һәрберсен берәм-берәм әвәләү</p><p>2) <i>күч. </i>Нәрсәне дә булса ахырына кадәр эшли алу, эшләп башкару. <i>Белмим, боларны әвәләп чыгарга баш җитәрме? </i>Г.Әпсәләмов</p></p>
</table>
</body>
</html>