 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АВЫРЛЫК </b> <i>и.</i>  1) <i>физ.</i> Әйбернең үлчәүгә салып билгеләнә торган күләме, микъдары. <i>Озак килүгә дә, йөкнең авырлыгына да карамастан, тән – ниндидер бер җиңеллек, күңел исә шул җиңеллектән тыныч бер рәхәтлек тоя</i>. Ә.Еники. <i>Хәлим, чиләк авырлыгына янтаеп, йөгерә-йөгерә барды да узгынчының нәкъ ак котомкасы өстенә сибеп җибәрде</i>. И.Гази. <i>Кеше гәүдәсенең авырлыгы даими рәвештә үзгәреп тора</i>. Кызыклы физиология. <i>--- колхоз да ярыйсы керем алды: әзерләүләр пункты һәр баш терлекнең нормадан тыш авырлыгына да өстәмә хак түләде</i>. Мирас</p><p>2) <i>физ. </i>Җирнең тарту көче йогынтысында җисемнең үзе таянган ноктага яки үзе эленгән җепкә ясаган тәэсир көче белән үлчәнә торган зурлык</p><p>3) Күтәрүгә, тартуга авыр булу. <i>Аның кулы бодай көлтәсенең авырлыгын сизеп тора. </i>Г.Бәширов. <i>Килене Миңсылу белән оныгы Фәридә коры кура авырлыгы гына калган мәрхүмәне, җиләнгә төреп, өйгә кайтарганнар</i>. Ә.Еники // Нәрсәнең дә булса көче, куәте, ныклыгы. <i>Йодрыкның авырлыгын, ныклыгын Рәмзинең авызы бик тиз сизде</i>. Казан утлары</p><p>4) Читенлек, кыенлык, мәшәкать. – <i>Көне-төне тырышып эшләгәч, --- ял итим әле, димәгәч, бар авырлыкларны да җиңеп була икән, – дигән</i>. А.Алиш. <i>Сүзләр күбрәк Төхфәтнең вакытсыз әрәм булуы, сугышның бөтен авырлыгы, бөтен фаҗигаләре ярлы халык өстенә төшү тирәләрендә әйләнде</i>. Ш.Камал. <i>Ә авырлыклар булган да булган инде. Кимендә ун баланы ашатып-киендереп, кеше итеп тәрбияләп, олы тормыш юлына кертеп җибәрергә кирәк булган ич.</i> М.Әхмәтҗанов. <i>Әнинең кисәтүе дөрескә чыкты: бөтен авырлык, бөтен газап аның өстенә төште</i>. Ә.Еники</p><p>5) Катлаулы, мәшәкатьле хәл; каршылык. <i>[Кеше] Никадәрле авырлыклар күрсә дә сабыр итә, авырлыкларга каршы сугыша</i>. М.Гафури. <i>Тик бу авырлыкны мин кешегә сиздермичә генә күтәрергә тырыштым</i>. М.Әмир. <i>Бу авырлыктан сине кемнәр йолар, кем коткарыр?</i> М.Гали. <i>Мәдинә хәзер авырлыкларны уздырган һәм тынычланган икән! </i>А.Расих</p><p>6) Арыганлык, хәлсезлек. <i>Ишү – рәхәт авырлыкны тойдырта торган ирләр эше</i>. Р.Фәйзуллин</p><p>7) <i>күч</i>. Газап, кайгы-хәсрәт, зур күңелсезлек. <i>Скрипкаң элек сез күргән авырлыкларның барысын да сөйләде дә бирде.</i> А.Әхмәт. <i>Ул кергәч, безнең өй эчен тагын да моң, авырлык басты…</i> М.Гафури. <i>Ләкин бөтен авырлыклардан иң авыры, минем өчен, билгесезлек иде.</i> Ә.Еники. <i>«Тукран тәүбәсе» тәгъбире, берәр начар гадәт, ярамас гамәл китереп чыгарган газапларны кичергәндә, башка алай эшләмәскә кат-кат ант итеп тә, авырлыклар үтеп китүгә, янә шул хатаны кабатлауны белдерә. </i>Х.Мәхмүтов</p><p>8) Җирне хәрәкәткә китерә торган көч чыганагы, җирнең тарту көче үзлеге. <i>Авырлыксыз шартларда сулыш алу мәсьәләсен хәл итү кыенрак. </i>Планетаара очышлар</p><p>9) <i>спорт </i>Авыр атлетиканың кайсы да булса бер төрен белдереп әйтелә. <i>Авырлык күтәрү буенча ярышларда җиңеп чыгу</i></p><p>10) <i>спорт</i> Бокс, дзюдо, көрәш һ.б.ш. спорт төрләрендә кулланыла торган үлчәм. <i>60 кг кадәрле авырлыкта чыгыш ясау</i></p><p> ◊ <b>Авырлыгым шунда калсын </b><i>ырым </i>Берәр җирдә хәл җыярга утырган җирдән торып киткәндә, шуны әйтеп, җиргә төкереп китү. <b>Авырлык белән </b>1) Интегеп, җәфаланып, газап белән. <i>Башка малайлар белән сөйләшеп аңлашкач ачыкланды: һәрберсен ([кендекче әби] үзе таптырган баланы) очраткач, башыннан сыйпый да елап җибәрә икән: – Тәүфыйклы булып үс, балам, анаң сине бик авырлык белән тапты, – ди икән.</i> М.Мәһдиев; 2) Кыенлык белән, мәшәкатьләнеп. <i>Ул үзе – бөтенләй укымаган кеше, дип сөйлиләр иде, --- бик авырлык белән үзенә юл салган</i>. Ә.Еники. <i>Язгы чәчү бик авырлык белән бара</i>. М.Мәһдиев; 3) Көчкә, чак кына, көч-хәл белән. <i>Авырлык белән таныдым Борис дусны. Башына соры, җиңел эшләпә кигән, тәнендә – иркен, гади тукымадан тегелгән пижама тибындагы кием, кулында </i>–<i> шланг</i>. Т.Галиуллин </p></p>
</table>
</body>
</html>