 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АГАРУ </b> <i>ф.</i>  1) Ак яки аксыл төскә керү. <i>Киң яланнар, биек таулар, урманнар, болыннар – һәммәсе карның үзенә бер яңа матурлыгы белән түшәлеп агардылар</i>. Г.Ибраһимов</p><p>2) Аксыл булып күренү. <i>Сулда, карлы дала кебек агарып, мамык басуы күренә. </i>Д.Аппакова</p><p>3) Пычрактан, кердән арыну, чистару</p><p>4) Юганнан соң, кердән, пычрактан арыну. <i>Минем каралган кулъяулыгым агарыр әле юсаң</i>. Бәет. <i>Кайнатып югач, керләр бик агарган</i></p><p>5) Яктыру, караңгылыктан арыну. <i>Сафа белән Саҗидә аулак урыннарыннан кузгалганда, инде кояш чыгышы ягы агарган, өченче әтәчләр кычкырган иде.</i> М.Галәү. <i>Чынлап та, Фәнис күптән чамалап килә инде, төнгә каршы табигать кискен үзгәрә икән: кар карая, ә төн агара, яктыра.</i> Мәдәни җомга</p><p>6) Дулкынлану, курку, суыктан туңу һ.б.ш. сәбәп аркасында йөзнең, битнең төсе үзгәрү; чырай китү. <i>Менә берзаман мич артыннан озак вакыт ояда утырып чырае агарган кара тавык, яман кабарынып, Машаның аяк тирәсендә әйләнә-әйләнә, «кор, кор» дия-дия килеп чыкты.</i> Ә.Еники.<i> Әнә борыннарың, битләрең агарган, мөгаен, өшегәндер.</i> М.Гали. <i>Менә бердән аның кып-кызыл бите агарды. Калтырана башлады. </i>Г.Исхакый. <i>Аның йөзе марля кебек агарган, авызыннан чыккан сүзләрен аңлап булмый.</i> Казан утлары</p><p>7) Озак киюдән, юудан яки кояш ашаудан әйбернең төсе китү, буявы уңу, төссезләнү</p><p>8) Чалару, бәсәрү, өлешчә яки тулысынча ак төскә керү, чалга әйләнү. <i>29 яшьлек ирнең чәче, сакал-мыегы агара, күзләре эчкә бата, битен җыерчык баса</i>. Г.Гобәй. <i>Ә күңелдә яшәү омтылышы чәч агарган саен яңара. </i>Ф.Кәрим. <i>Бу угыллар үсеп җитәр вакытларда, Мөхәммәтгали бабай зур-зур эшләргә ирешкән вә башы кар төсле агарган [иде].</i> Г.Тукай</p><p>9) <i>күч. </i>Аң-белем алу, гыйлем белән кораллану; рухи сафлану. <i>Китап укысаң – күңел агара</i></p><p>10) Югалып, каушап калудан, дулкынланудан һ.б.ш. йөздән кан качу, агарыну. <i>Аны күргәч, Тимербулат каушап калды, агарды</i>. М.Җәлил. <i>Бикә куркудан калтырана башлады, ә инде аның кулындагы тамырны күргәч, кар кебек агарды</i>. Г.Шәрипова. <i>Шәрхемулла шул вакытта кинәт кенә агара, катып кала һәм --- баскан җиреннән күккә карап үкерә башлый иде</i>. М.Мәһдиев</p><p> <b>Агара бару </b>Акрынлап, аз-азлап агаруы арту. <i>Офык читеннән кызгылт бакыр ай тәгәрәп чыкты. Күтәрелгән саен ул агара барды</i>. М.Кәрим. <i>--- ябалак-ябалак кар ява башлады. Һәр тараф тын һәм торган саен ныграк агара, яктыра барды. </i>Ф.Садриев</p><p> <b>Агара башлау </b>Агарырга керешү, аклыгы сизелерлек булу. <i>Ялкын агара башлау белән, топкаңны ач та эреп укмашкан күмер катламын лом белән каерып сындыр</i>. М.Юныс.<i> Җәйге төн инде агара да башлаган…</i> Гали Рәхим</p><p> <b>Агара төшү </b>Бераз агару, аксыллану; тагы да күбрәк агару. <i>Бер айдан бирле түр сәкедә авырып яткан Һаҗәрнең йөзе, бу сүзләрдән соң, тагы да ныграк агара төште</i>. К.Нәҗми. <i>Әтием сизелерлек агара төште.</i> Ә.Еники</p><p> <b>Агарып бетү </b>Тәмам, бөтенләй агару. <i>Мәгъсүм үзенең сукно чалбарын юа-юа агарып беткән --- юка яшел галифегә алмашты. </i>Г.Гобәй. <i>--- отрядыбыз башлыгы Пепин агайның, билдән үлән ерып, юлсыз җирдә юл салып барган армас-талмас тынгысыз җанның, кояшта, җилдә агарып беткән плащ аркасын күрәм</i>. Л.Ихсанова </p><p> <b>Агарып калу </b>Ниндидер сәбәптән соң яки вакыт узгач агарган хәлгә килү. <i>Ай агарып калды. </i>И.Гази. <i>Әтисенең ике ягыннан да милиционер атлый. Ник?</i> <i>Әтисенең йөзе каны качкан кешенекедәй көлсуланып агарып калган</i>. Н.Хәсәнов </p><p> <b>Агарып килү </b>Кинәт агару; акрынлап, аз-азлап агару. <i>Көнчыгыш ягындагы күк итәге инде агарып килә, йолдызлар да нурларын югалта, тоныклана баралар.</i> А.Шамов. <i>Далада таң агарып килә бугай</i>. Г.Ибраһимов. <i>Учебный корпус янында постта торганда, таң агарып килгәндә, мин ул спутникны күрдем.</i> М.Мәһдиев</p><p> <b>Агарып китү </b>Кинәт кенә агару. <i>[Рәүфәнең] Күз төпләре күгәргән, яңаклары, ничектер, бер төн эчендә агарып китеп, суырылып кергән</i>. А.Шамов. <i>Хәбибуллин җавапсыз кала, күзләре аның зур булып ачылалар, һәм йөзе сизелерлек дәрәҗәдә агарып китә. </i>Ә.Еники. <i>Фаягөлнең бу сөйләшүдән ризасызлыгы чыраена бәреп чыкты: бите, әлерәк кенә алсуга кабынган бит алмалары сулды, агарып китт</i>е. Г.Ахунов</p><p> <b>Агарып тору </b>1) Һәрвакыт, гел аклыгын саклау. <i>Туган илнең ап-ак нигез ташы Гел агарып тора күңелдә</i>. Р.Ягъфәров </p><p>2) Әле, хәзер ак булып күренү. <i>Агарып тора Кремль, Борынгы манарасы. Үткән аның башларыннан Тарихлар маҗарасы</i>. Н.Исәнбәт. <i>Чәчәк аткан суган түтәле төнлә агарып тора</i>. Ш.Галиев. <i>--- шул канәфер арасында ике ак мәрмәр кабер ташы агарып тора</i>. Ә.Гаффар </p><p> <b>Агарып чыгу </b>Бөтенләй, бөтен җире агару, ак төскә керү. <i>Без үр битен казып кереп ясалган зур мичтә акбур ташын яндырганнарын, эче кар кебек агарып чыкканын карап тордык</i>. Г.Гобәй. <i>Фәйзулласының каратут йөзе көлсуланып агарып чыкты, ирен читләрендә күбекләр пәйда булды</i>. Н.Хәсәнов </p></p>
</table>
</body>
</html>