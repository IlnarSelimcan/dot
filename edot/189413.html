 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БУШ </b> <i>с.</i>  <b>1.</b> 1) Бернәрсә дә салынмаган, урнаштырылмаган. <i>Шул арада, буш чиләк төбенә борчаклар салган төсле тавыш ишетелде. </i>Ш.Камал. <i>Эче буш, телләре, саннары ялтыравыклы кәгазьгә буяп кына ясалган, юри сәгатьләр иде ул. </i>Р.Батулла. <i>Җиленнәре бөрмәле буш янчык шикелле җыерылып, кечерәеп калган. </i>Ә.Еники.<i> Аннан соң --- буш шүреләрне алып, алар урынына җепле шүреләр куеп, Әсма белән бергәләп утырды. </i>М.Гафури // Өстенә бернәрсә дә куелмаган. <i>Ә хәзерге кебек яңгырлы көннәрдә, баргач та, еш кына, буш арба белән кайтырга туры килә. </i>А.Шамов. <i>Тәрәзә артында, катып, тәмам бозлавыкланган кантарлы юлдан, буш арбаны яман доңгырдатып, бер атлы узды. </i>М.Хәсәнов</p><p>2) Һичкем алмаган, биләмәгән. – <i>Менә монда буш урыннар бар,</i> –<i> дип, ул алгы рәттәге буш урыннарга төртеп күрсәтте. </i>А.Шамов. <i>Газиз керә, буш урынга – Сәхипҗамал янына барып утыра. </i>А.Әхмәт</p><p>3) Һичкем билгеләнмәгән, берәүнеке дә булмаган; вакант. <i>Ул Бохарадан яшел чапан киеп, зур чалма чалып кайтса да, --- якын арада гына зур калаларда буш мәхәллә барлыгы күренмәде. </i>Г.Ибраһимов</p><p>4) Торучысы, караучысы булмаган, кеше яшәми, йөрми торган (йорт, юл турында). <i>Тын, буш юл. </i>Ә.Еники. <i>Буш өй сакларга калдырып, әнкәңне бичура ясамакчы буласыңмыни!.. </i>Казан утлары</p><p>5) Шәрә, шыр. --- <i>көзге кояш, буш кырлар өстеннән, авылны читләтеп кенә узып бара иде. </i>Ә.Еники. <i>Аның күз алдында – Казанка буендагы шикелле буш кыр. </i>А.Шамов</p><p>6) Сусыз (кое һ.б.ш. турында). <i>Бер тамчы да суы юк. Буш кое ул. </i>Казан утлары</p><p>7) Итсез, кысыр (аш турында). <i>--- коры аш, буш аш, кысыр аш, итсез, катыклы, бәрәңгеле шулпа ишеләр</i>. Н.Исәнбәт</p><p>8) Куыш. <i>Буш эчле агач</i></p><p>9) Корылмаган, ядрәләре булмаган. <i>Пулемёт тынды, Ленталар буш. </i>Ф.Кәрим. <i>Ә буш гильзаларны эретәләр... </i>Ә.Гаффар</p><p>10) Шушы вакытта файдалануда булмаган (транспорт, корал һ.б.ш. турында). <i>Буш машиналарыгыз бер сәгатьтән медсанбатта булсын! </i>Ш.Маннур</p><p>11) Ял вакытына караган, эшкә дип билгеләнмәгән. <i>Каравылчының көндезләрен буш вакыты күп. </i>Г.Галиев. <i>Бер буш кичемне мин сиңа багышладым. </i>М.Җәлил. <i>Кыргызстанда ветврач булган бу кешенең [Рушатовның] сәнгать өлкәсендәге барлык мәгълүматы буш чакларында мандолина чирткәләүдән генә гыйбарәт иде. </i>Ш.Маннур</p><p>12) Ирекле, беркетелмәгән, бәйләнмәгән, хәрәкәте чикләнмәгән. <i>Һавалардан очкан ике кош: Берсе дә генә бәйле, берсе буш. </i>Җыр</p><p>13) Тартып, кысып тормый торган, бераз зуррак, киңрәк, иркен; <i>киресе: </i><b>тыгыз</b>. <i>Озын мыеклы абзый баскыч буйлап ашыкмыйча гына төшә, аның буш галошы --- бөтен өйалдын яңгырата. </i>А.Шамов</p><p>14) Тиешенчә тартылмаган, җитәрлек дәрәҗәдә борылмаган, салынып торган, сүлпән. <i>Печән олавы өстендәге буш бастырыкны тарттырып бәйләп куйды</i></p><p>15) Орлыксыз, төшсез, өлгермәгән. <i>Бу дөньяны аңлап кара, кагыйдәсен кем белгән: буш башаклар үрә баскан, тук башаклар иелгән ---. </i>М.Галиев</p><p>16) Тулы түгел, җитешсез. <i>Табынның уртасында күзләрне кызыктырып утырган аракы шешәләренә шулкадәр ияләшелгән, ризык белән тулы табын беренче карашка буш кебек күренә, мәҗлес күңелсез үтәр, эчпошыргыч булыр сыман тоела</i>. Т.Миңнуллин</p><p>17) Җиһазлары булмаган<i>. Директор, аннан соң да әле, яртылаш буш, буяулы идәнен тузан баскан шыксыз квартира буйлап, ишекләрне шак-шок ябып, нидер исбатламакчы булып йөрде-йөрде дә дачага китеп барды. </i>А.Толстой</p><p>18) <i>махс. </i>Файдалы эшкә тотылмаган, файдалы эш коэффициенты булмаган. <i>--- агрегат йөрүне кишәрлекнең бер кырыеннан башлый һәм, аның тар башына җиткәч, уңга борыла, урмыйча гына аны узгач, икенче ягыннан, урып, кире бара. Шулай итеп, ул кишәрлекнең баш-башларында гел буш йөреш ясый</i>. Урып җыю машиналары</p><p>19) <i>махс. </i>Әһәмиятле казылмалары булмаган (җир катламы турында<i>). Буш катлам</i></p><p>20) <i>хим. </i>Кушылмага кермәгән. <i>Буш атом</i></p><p>21) <i>хим. </i>Билгеле бер шартларда практик әһәмияте булмаган. <i>Буш токым</i></p><p>22) Түләүсез. <i>Буш концерт</i></p><p>23) Рухи ихтыяҗлары, дәрт, омтылышлары булмаган. <i>Күңел буш, йөрәк тын </i>–<i> анда үлем тынлыгы. </i>Г.Ибраһимов. <i>Аның күңеле һаман да буш һәм шыксыз, анда дала җиле кебек ачулы тынгысызлык кына каңгырып йөри иде. </i>Г.Бәширов</p><p>24) Әһәмиятсез, мәгънәсез. <i>Ну, егетләр, буш сүзләрне куегыз. </i>Ш.Камал. <i>Буш сүз генә түгел инде бу</i>. Г.Бәширов<i>. Барча фәлсәфәләр </i>–<i> буш сүз, Кеше кадерсез булса… </i>Г.Афзал</p><p>25) Чынбарлык белән бәйләнеше булмаган. <i>Буш сылтау гына ул. </i>Ш.Камал. <i>Ибраһим, кулын селтәп, Фәһим сүзләрен юкка чыгара барды: – Буш хәбәр! </i>Г.Бәширов</p><p>26) Тормышка ашмастай. –<i> Буш хыялга бирелмәгез,</i> –<i> диде ул [хирург]. </i>Ш.Маннур. <i>Әллә буш өмет микән? </i>Ә.Ерикәй</p><p>27) <i>күч. </i>Булдыксыз, сәләтсез. <i>Ул үзен мәгънәсез, буш бер кешегә генә түгел, хәтта суы агызылган балчык кувшинга тиңли башлады. </i>Ф.Латыйфи</p><p>2<b>.</b> <i>рәв. мәгъ. </i>1) Вакытны биләмичә, эштән азат булып. <i>Буш йөрү</i></p><p>2) Мәгънәсез, булдыксыз, сәләтсез. <i>Мондый камил килеш-килбәтле кеше буш булмаска тиеш. </i>Ә.Еники</p><p>3) Арзан бәягә. <i>Алар, кыш буе, итне буш диярлек ашап чыгалар. </i>Ә.Еники</p><p>4) Көч куймыйча.<i> Буш табылмый дөньяда бернәрсә дә, Ал тимерне, бәр тагын бер мәртәбә.</i> Н.Исәнбәт</p><p> <b> ◊ Буш баш</b> Уйсыз, фикерсез, надан кеше. <i>И карчык, буш башлар күк, син дә инде һаман киленне кыерсытасың. </i>А.Әхмәт. <b>Буш бугаз </b>Корыга мактанып, күп сөйләп йөрүче, әмма надан кеше. <i>Халык арасында аның турында: «төпле егет», «дөнья күргән егет», «буш бугаз түгел», «сүзен җилгә очырмас» --- кебек сүзләр дә йөри башлады. </i>Ә.Еники. <b>Буш гөбе </b><i>к. </i><b>буш баш</b>. <i>Бу шаталак Альберт алай ук буш гөбе түгел икән. </i>Р.Батулла. <b>Буш итмәү (калдырмау, куймау)</b> Бурычлы булып калмау. <i>[Сафи:] Ә, алайса, мин дә сезнең белән барам, минем акчам табылмас микән шунда, гаспадин исправник? Буш итмәс идек. </i>К.Мотыгый. <i>Булышсаң, буш итмәм. </i>Э.Касыймов. <i>Аның чыгар чишмәсе бик иркен: дәүләткә дә полный итеп биреп була, безне дә буш итмәскә була. </i>Ә.Еники. <b>Буш кул белән</b> 1) Бернәрсәсез; бүләксез. <i>Буш кул белән килмәгән ул тәти егет. </i>Г.Бәширов. <i>Аны буш кул белән җибәрергә ярыймы? </i>Г.Ибраһимов. <i>Берсе дә буш кул белән килми, керә-керешкә, бүләген суза</i>. Н.Әхмәдиев; 2) Табышсыз. <i>[Аудан] Әлбәттә, буш кул белән кайткан чаклар да булгалый иде. </i>Г.Әпсәләмов. <b>Буш куык</b> 1) Мактанырга яратучы, булдыксыз кеше. <i>Кычкырган адәм – буш куык, Мыштым адәмнән син курык. </i>Ә.Синугыл-Куганаклы. <i>Ишеткәнең бармы шундый бер буш куык турында? </i>Г.Бәширов. <i>Син бит – яман рәссам, дан-шөһрәт өчен генә сәнгать тирәсенә елышкан ялган рәссам, буш куык! </i>Н.Гыйматдинова; 2) Чынбарлыкка туры килмәгән нәрсә. <i>Ир белән хатын арасын ныгытып килгән татлы уйлар ялган, буш куык булып чыкты. </i>А.Гыйләҗев. <b>Буш куык очыру (ату)</b> Юкны бар дип сөйләү. <i>Күрмәде гами аны, ул буш куыклар атмагач. </i>Г.Тукай. <b>Бушны бушка аудару (бушату) </b>Эшсез йөрү. <i>Телевизор белән тулган Бик күпләрдә буш вакыт... Кемнәрдер әле үткәргән бушны бушка бушатып. </i>Ш.Галиев. <b>Буш урын </b>Әһәмиятсез, дәрәҗәсез кеше; беркем дә түгел. <i>Хәзер Ләйлә аны күрми, Фәһим – аның өчен буш урын. </i>Г.Бәширов</p></p>
</table>
</body>
</html>