 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАЛТЫРА’У </b> <b> I </b> <b> </b><i>ф.</i> <b>1.</b><i> </i>1) Тәндә кабатланулы еш-еш, вак-вак хәрәкәтләр барлыкка килү, дер-дер селкенү, дерелдәү. <i>Әле аңа күнегеп җитешмәгән, шул суык үзәккә үтеп, тәннәр дер-дер калтырый, тешләр шак-шок бәрелә. </i>Г.Ибраһимов. <i>Сандыктан төргәк-төргәк кәгазь акчалар алып, өстәлгә куя башлый, куллары калтырый, күзләре акайган. </i>А.Әхмәт. <i>Иргали күкрәгенә капланган Гөлнисаның үксеп-үксеп елаудан бары тик җилкәләре генә калтырый иде. </i>М.Хәсәнов</p><p>2) Тирбәлеп, дерелдәп, селкенеп тору; вибрацияләү. <i>Каршыдагы өянке, урам, өйләр йөзтүбән әйләнеп, керфекләре арасында калтырый башлады.</i> М.Галиев. <i>Я станок калтырый, я [кискеч]. Я деталь белән [кискеч] икесе бергә калтырый. </i>Г.Әпсәләмов. <i>Ул арада вибраторлар да эшкә тотына, җир чып-чынлап калтырый башлый. </i>Ә.Баян</p><p>3) Ритмсыз, тигезсез тибү (йөрәк)</p><p>4) Нык курку, куркыну. <i>Аллага сыгынып, җанын учка тотып, Калтырыйдыр «исме әгъзам»нар укып… </i>Ш.Бабич. <i>Аның янына кергән чакта, елан янына кергән кебек дер калтырап керәләр иде</i>. И.Гази. <i>Джо агай Фрицны якасыннан эләктерсә, калтырарсың да. </i>Т.Әйди</p><p>5) Тигезсез, өзек-өзек булып ишетелү, өзелеп-өзелеп яңгырау. <i>Тавышы бераз калтырый --- иде. </i>Г.Ибраһимов.<i> Киленнең зур ачылган, очкынланган күзләре, гарьләнеп калтыраган газаплы тавышы карчыкны айныта төште. </i>Г.Бәширов</p><p><b>2. калтырап</b> <i>рәв. мәгъ. </i>Бөтен барлыгы белән кайгыртып, бик нык кадерләп</p><p> ◊ <b>Калтырап тору </b>1) Артык саранлык күрсәтеп, бик нык саклап тоту, аз гына да әрәм-шәрәм итмәү; 2)<i> </i>Нык курку, хәвефләнү. <i>Тагы шуны кара, без остазлар алдында калтырап тора идек. </i>Г.Ибраһимов</p><p> <b>Калтырап алу </b>Аз гына, кыска вакытка калтырау. <i>Очкыч кинәт калтырап алды. Автопилот көйлиләр дип уйладым. </i>М.Юныс</p><p> <b>Калтырап бетү </b>Тәмам, бөтенләй, бик каты калтырау. – <i>Алтыны бармы, көмешеме – үзең карарсың, битенә кершәнне үзең як, иннекне үзең сөрт, сөрмәне үзең тарт, югыйсә, каушап, калтырап бетәр, елый күрмәсен, уен-көлке сөйлә, – диде. </i>Г.Ибраһимов</p><p> <b>Калтырап китү </b>Кинәт калтырый башлау. <i>Фатыйманың да тавышы калтырап китте. </i>И.Гази. <i>Минем тез буыннарым җиңелчә генә калтырап киттеләр, алар әллә ничек кенә, бик аз гына исергәннәр шикелле иде. </i>Ф.Әмирхан.<i> – Хуш инде, Хәмидә, без китәбез, – дип, Гариф аның кулын кыскан вакытта, ул калтырап китте, агарды, әллә нәрсә әйтергә теләде, тагы туктады. </i>М.Гафури. <i>Карчыкның зәңгәр тамырлар бүртеп чыккан куллары калтырап китә. </i>С.Рафиков</p><p> <b>Калтырап кую </b>Кинәт, дерт итеп, бер тапкыр калтырау. <i>Шул эчке карары астында аның түбәнге ирене дерелдәп, бармаклары калтырап куйдылар. </i>Г.Ибраһимов. <i>Шушы тынлык уртасында кинәт чатыр-чотыр итеп күк күкрәде, агачлар калтырап куйды. </i>И.Гази. <i>Дөм караңгы төн, туплар гөрселди, офыкта утлар елдырымы чагылып китә, ә җирнең калтырап куйганын аяк табаннары гына сизә. </i>Х.Камалов</p><p> <b>Калтырап тору </b>Бертуктаусыз калтырау. --- <i>йомшак карлар дер-дер итеп калтырап торалар. </i>Ә.Ерикәй. <i>Аның бик кечкенә тәрәзәсеннән күренгән яктылыкның шул куе караңгылык эчендә «бетәм-бетәм» дигән төсле калтырап торуы ул --- күренешнең биргән авыр тәэсирен дәхи арттырмактадыр. </i>Г.Ибраһимов</p><p> <b>Калтырап төшү </b>Үз-үзен югалтырлык дәрәҗәдә курку алу, каушап, югалып калу. – <i>Син шуңа калтырап төштеңме, – диде Гафият, чырае киткән Гапсаттарга мыскыллы карап. </i>И.Гази. – <i>Менә бит, Ходаем, менә бит... – дип, үзалдына сөйләнә башлады калтырап төшкән Рәисә карчык.</i> Г.Мирһади.<i> Мактанчык чыпчык куркуыннан калтырап төште, сүзен дә әйтә алмады. </i>А.Алиш</p><p> <b>Калтырап чыгу </b>Өзек-өзек ишетелү. <i>Вәсилә хәзер үзе күренми, бары тик калтырап чыккан тавышын гына ишетәм. </i>Ф.Хөсни</p><p> <b>Калтырый башлау</b> Калтырарга тотыну.<i> Куркыныч узгач кына, аларның аяк-куллары калтырый башлады.</i> З.Тимергалиев.<i> Аның бөтен тәне дер-дер калтырый башлады.</i> Г.Исхакый</p></p>
</table>
</body>
</html>