 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ӘЧЕ</b>  <i>с.</i>  <b>1. </b>1) Әчетеп әзерләнгән ризык тәмен белдергән, әчешкән ис чыгарган. <i>Атаклы кымыз аңа бик әче әйрән кебек тоелды. </i>Ә.Мушинский. <i>[Агач яфракларының, үлән сабакларының] Меңнәрчә сизгер тамырлары Ык суының яр туфрагына сеңгән дымын --- суыралар, әлсерәп сусаган яфракларга, сабакларга әче сүл китерәләр. </i>Ф.Садриев</p><p>2) Тәмсез, бозык тәмдәге. <i>--- авызымда әллә нинди ят, әче тәм тойгач, йөзем чытылды</i>. Л.Ихсанова</p><p>3) Чүпрә, оеткы салып махсус әчетелгән, әчегән. <i>Хурлыгаян агач касәгә салынган әче катыкны ала керде</i>. Р.Батулла. <i>Вак бәлешне әче камырдан ясыйлар. </i>Ю.Әхмәтҗанов</p><p>4) Составында әчелеге (I<i>, 2 мәгъ.</i>), кислотасы артык булган. <i>Әче реакцияле торфлардан торф-известь яки торф-көл компостлары ясыйлар. </i>Яшелчәче белешмәсе. <i>Әче туфрак</i></p><p>5) Тынны кисә, сулыш юлларына авыр тәэсир итә торган. <i>Таш-бетон панельләрдән җыеп салынган терлек абзарының волейбол мәйданы чаклы ишекләрен ачып керүгә, төче силос, әче сидек исе белән туенган җылымса һава борынга бәрелде</i>. А.Вергазов. <i>Харара җиле көйдергеч кызу һава белән вак борычтай әче тузан алып килә. </i>М.Юныс</p><p>6) Зәһәр, зәһәрле, күзләрне ачыттыра торган. <i>Алардан ургылып чыккан әче төтен койрыклары, ТЭЦ торбаларыннан бөркелгән сөрем болытларына кушылып, кояшны капладылар</i>. А.Гыйләҗев. <i>Агачлар арасыннан саркып, инде межага килеп җиткән әче ылыс төтене борынны, тамак төпләрен кычыттыра, күзләрдән яшь агыза</i>. Т.Мөбарәков. <i>Мондый саф һавада әче тәмәке төтене үзен аеруча сиздерә, тамакларны ярып керә</i>. М.Хәсәнов</p><p>7) <i>күч. </i>Ачуланышкан, тиргәшкән, үпкәләшкән.<i> Анысы өчен бер дә хафаланма, дөнья булгач, аларның да әче вакытлары булыр әле. </i>Г.Камал</p><p>8) <i>күч. </i>Ямьсез, күңелгә ятышсыз; ачулануны белдерә торган. <i>Ул, башта тонык кына булып, аннары бөтен тән күзәнәкләрен уятырлык итеп, Кочураның катлы-катлы әче сүгенүен ишетте һәм, кинәт хәле кайтып, башын күтәрде. </i>М.Галиев. <i>Моназыйр ишетсә, һич тә җавапсыз калмас иде, Сәрвияне үзеннән өлкән дип тормас, әче сүзен тапкан булыр иде. </i>М.Хуҗин</p><p>9) <i>күч. </i>Көчле, чеметтереп ала торган, салкын, үзәккә үтә торган; ачы. <i>Әче җил юл буе үзәкләренә үткән иде, юка плащларының якаларын тартып томалаганда, күшеккән куллар төймә каптыра алмыйча интектеләр. </i>А.Гыйләҗев. <i>Бер елны Ташый елга кырындагы шушындый эскерттә, әче суык январь аенда, унлап чегән бер атна яшәп киттеләр. </i>В.Нуруллин. <i>– Ох, җиле әче, каһәр суккыры. Прямо битне ялап ала, – дип сөйләнде сакалбай. </i>Б.Сөләйман</p><p>10) <i>күч. </i>Зәһәр, чәнчүле<i>. Мәкаләдә ризасызлык куптара торган субъектив урыннар байтак, ләкин тәнкыйть әче иде, күп өлешендә гадел иде, әдәбият өчен ачыну ята иде</i>. Р.Батулла</p><p>11) <i>күч. </i>Әрнетүле, әрнеткеч. <i>Нәрсә генә турында сөйләшеп китсәләр дә, сүз шуңа – булмаган хыянәткә барып терәлде, әче җәнҗал белән төгәлләнде</i>. Н.Хәсәнов</p><p>12) <i>күч. </i>Аянычлы, авыр, катлаулы. <i>--- тормышньң әче мәктәпләрен үткән, «акыл утыртып кайткан» Аяз беркайчан да нәшрият җитәкчеләре һәм редакторлары алдында даулашып, тәмсезләнешеп йөрмәде</i>. Г.Шәрәфетдинов</p><p><b>2. </b><i>и. мәгъ. </i>1) Кайгы, хәсрәт, әрнүле хәл. <i>Шулай итеп, үземә тигән эш агачының җимешен әкренләп өзеп бетереп киләм. Дөресен әйтергә кирәк, татлысы да, әчесе дә күп булды</i>. Ә.Еники</p><p>2) Исерткеч эчемлек. <i>Сәхрәгә чык, күңелең бушар, балның мул төшкән чагы, әчесе дә табылыр. </i>Мирас</p><p><b>3</b>. <i>рәв. мәгъ. </i>1) <b>әчегә </b>Әчетеп, чүпрә салып. <i>Җаныкайларым, әллә коймак та куеп җибәрәбезме, әчегә</i>. А.Хәмзин</p><p>2) <b>әче итеп </b>Ямьсез, әшәке сүзләр әйтеп. <i>Әмма дөялеләрнең берсе, бик тиз аңына килеп, хәвефсезрәк тоелган арт якка борылды, әче итеп сүгенә-сүгенә, Фарукҗан тавышы килгән якка ут ачты. </i>Т.Әйди</p><p>3) Бик көчле, яңгыратып. <i>Теләсәң – кыргый ташларга исемеңне язып кит, теләсәң – кычкырып җырлап җибәр, теләсәң, ике бармагыңны кабып, әче итеп сызгырырга була – җил чыгарырсың дип, берәү дә бәйләнмәс. </i>М.Галиев. <i>Денис әче итеп сызгырып җибәрде, шундук өскә унике алып менеп басты. </i>М.Хәбибуллин. <i>Мотаһир, әче итеп, үзәкләрне өзеп паровоз кычкыртуга түзә алмыйча, елар дәрәҗәгә җитеп башын тота. </i>Р.Кәрами</p><p>4) Әрнеп, үпкә катыш рәнҗеп. <i>Нәҗип сүз әйтмәде, әче көлемсерәп, Гөлгенәгә карады. </i>А.Гыйләҗев. <i>Ибраһим әче генә елмайды: – Белсәң дә, язарга йөрәгең җитмәс иде</i>. Ә.Еники</p><p> <b> ◊ Әче икмәк булу </b>Авыр физик хезмәт белән табылган булу. <b>Әче тамыры белән (утырып) калу </b>Газаплы, күңел әрнеткеч, михнәтле вакыйга (хәл) булып, күңелдә, хәтердә, истә саклану. <i>Аннан соң инде күпме сулар акты, ничәмә-ничә тапкыр бәрәңгеләр чәчәк атты, аны туйганчы, рәхәтләнеп ашарлык вакытлар да җитте, тик Сәрия карчыкның күңелендә әлеге вакыйга шул килеш – әче тамырлары белән утырып калды. </i>Р.Газизов. <b>Әче таңнан </b>Кояш чыкмас борын, бик иртә. <i>Карале, карале син боларны --- әче таңнан урман кисеп кайтканнармыни! </i>Т.Нәҗмиев. <b>Әче телле </b>Төртмә, усал, чәнчүле итеп сөйләшә торган. <i>Абау, бигрәк тә әче телле икән Фәнилә. </i>К.Кәримов. <i>Төртмә холыклы, әче телле Тукай жандармериянең «авырткан сөяле» булган</i>. Р.Батулла. <b>Әче тир</b> Авыр физик хезмәт, авыр физик эш башкару турында</p></p>
</table>
</body>
</html>