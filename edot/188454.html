 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БИЕТҮ </b> <i>ф.</i>  1) <i>йөкл. юн. к. </i><b>бию</b>. – <i>Бүген клубта кызларны әйбәт биеттең, – диде. </i>Н.Хәсәнов. <i>Тәнәфесләрдә аларны көләч йөзле Нурҗиһан апа «Барыня» көенә такмаклап биетә. </i>М.Маликова. <i>Аны биетә алмый калдылар. </i>Г.Гобәй</p><p>2) Иңбашны, аяк-кулларны төрлечә җитез хәрәкәтләндереп, биегән сыман сикертү, уйнату. <i>Озын мыеклы, киң иякле берсе, иңбашларын биетеп чабып килгән уңайга, атын кырт туктатты. </i>И.Гази</p><p>3) <i>күч.</i> Кем дә булса, икенче башка берәүне үз ихтыярына буйсындырып, аны бары үзенчә генә эшләргә мәҗбүр итү. <i>Урак өстендә, анысы, күз күрер әле, кем кемне биетер бит! </i>Г.Бәширов. <i>Мин сезнең киявегез Хәлил кебекләрнең унавын бер бармакта биетәмен, беләсезме? </i>М.Фәйзи</p><p>4) <i>күч.</i> Эшне җитез, җиңел һәм булдыклы итеп башкару. <i>Без барыбыз – бетон күкрәкләрдә Эш биетеп үскән егетләр. </i>М.Җәлил</p><p>5) <i>күч. </i>Кемне дә булса берәр ярамаган эше өчен бик каты шелтәләү, сүгү, ачулану. <i>Бу мактанчык малайның үзен дә бик һәйбәтләп кенә биет әле. </i>Д.Аппакова</p><p>6) <i>күч. гади с. </i>Астан гына сатып җибәрү. <i>Теге брушкаларны ике йөз тәңкәгә биеттем. </i>Г.Камал</p><p> <b> ◊ Биетеп карау </b>1) Куллану мөмкинлекләрен сынау, кулланылышын күзәтү. <i>Менә мин ата-бабаларыбыздан мирас булып килгән тел хәзинәсеннән фәкать бер сүзне мисалга алып, учымда биетеп карадым</i>. М.Галиев; 2) Үзенең ихтыярына биергә мәҗбүр итү. <i>И биетеп тә карый тормыш бабай!</i> Р.Әхмәтҗанов</p><p> <b>Биетә башлау</b>. Биетергә тотыну. <i>Хуҗа конторщикларны үзе теләгәнчә биетә башлады. </i>Ш.Мөхәммәдев</p><p> <b>Биетә бирү </b>Биетүен дәвам итү</p><p> <b>Биетә төшү </b>Тагын да бераз биетү</p><p> <b>Биетеп алу </b>Тиз, кыска гына вакыт эчендә бераз биетү. <i>Башлык, нидер уйлана-уйлана, үзенең ялтыр эш өстәлендә бармакларын биетеп алды</i>. Р.Низами</p><p> <b>Биетеп бетерү </b>Барысын да биетү; ахырга кадәр биетү</p><p> <b>Биетеп җибәрү </b>Кинәт биетә башлау</p><p> <b>Биетеп йөрү </b>Һәммәсен һәм һәрвакыт биетү. <i>--- кыңгыраулы саратский түгел түгелен, шулай да шәп – ярым аккордеон. Шуның белән олы гына кызларны җырлатып, биетеп йөргән булам</i>. Ф.Яруллин</p><p> <b>Биетеп калу </b>1) Биетергә өлгерү</p><p>2) <i>күч. юклык форм. </i>Чикләнү. <i>Бу юлы Шәйдулла абыйны «утлы табада» гына биетеп калмадылар, «каты шелтә» сылап чыгардылар</i>. Р.Батулла</p><p> <b>Биетеп кую </b>Ара-тирә биетү. <i>Бер, тарткалап читен, Уйнаткалап-нитеп, Дерелдәтеп биетеп куйгалый. </i>М.Җәлил. <i>Газинур кара кашын биетеп куйды: – Туйга бик әзерләнер идем дә, Гарәфи абзый, каз өмәләре вакыты җитмәгән шул</i>. Г.Әпсәләмов</p><p> <b>Биетеп тору </b>1) Әле, хәзер биетү. <i>Чәбәк-чәбәк әткәсе, Биетеп тора әнкәсе</i>. К.Закирова</p><p>2) Һәрвакыт, гел биетү. <i>Мин авылның идарә капка төбендәге, алгы аякларын биетеп торган райком айгырын күз алдына китерәм</i>. М.Галиев. <i>--- ике яшенә җиткән этләрен акыртып суеп торалар, тиресен иләп, бүрек тегеп, иллешәр сумга «биетеп» торалар</i>. М.Мәһдиев</p><p> <b>Биетеп яту </b>Әле, хәзер биетү. <i>--- мин яшьләрне дәртле көйгә биетеп ятканда, син килдең дә: «Берәр салмаграк көй уйнагыз әле», – дидең</i>. Ф.Яруллин</p></p>
</table>
</body>
</html>