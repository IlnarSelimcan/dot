 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КӘКРӘЮ</b>  <i>ф.</i> 1) Кыйшаю, бөкрәю, бөгелү. <i>Газинур үрелгән яки кәкрәйгән үзагачлар турында, ярык яки черек үзагачлар турында, үзәкләре зәңгәрләнә башлаган үзагачлар турында сөйләп китте. </i>Г.Әпсәләмов. <i>[Микәй] күз иярмәс тизлек белән арткы аякларына басты да сорау билгесе сыман кәкрәеп алга ыргылды, теге ристанның муен төбенә китереп ямады. </i>Р<i>.</i>Мөхәммәдиев.<i> Рахит бик азып киткәндә, баланың хәтта тышкы күренеше дә үзгәрә: башының формасы бозыла, күкрәк челтәренең түбәнге өлеше киңәя төшә, аяклары кәкрәя.</i> Өегез ямьле булсын</p><p>2) Турылыгын югалту, бөкрәю (кеше гәүдәсе тур.). <i>Гомере гел хурлыкта үткән, кәкрәепкаткан бабай: «Я Ходай, үтер мине, тындыр мине!» – дип чир көтә ---. </i>Ш.Бабич</p><p>3) <i>сөйл</i>. Авышу, янтаю. <i>[Немец танкы] бөтенләй кәкрәеп, җиргә сеңеп бара: тиздән сазлык аны бөтенләй йотачак.</i> Г.Әпсәләмов</p><p>4) <i>күч. гади сөйл</i>. Үлү, вафат булу, һәлак булу. <i>[Әхмәди:]</i> <i>Сугышта кәкрәеп калмасам, зур командир булмыйча, авылга аяк та басмас идем</i>. Г.Бәширов</p><p> <b>Кәкрәеп бетү</b> Тәмам, тулысынча кәкрәю. <i>Ә үзе әлеге кәкрәеп</i> <i>беткән киң итекләрне бик авыр нәрсә китереп куйган шикелле куйды</i>. А.Алиш.<i> Карт, кәкрәеп беткән бармаклары белән кемнеңдер бугазыннан кысарга теләгән шикелле, кулын күтәрде, ләкин яртылаш күтәрелгән кулы, хәлсезләнеп, түбән төште.</i> Г.Әпсәләмов</p><p> <b>Кәкрәеп калу </b>Нәрсәнеңдер тәэсиреннән соң<i> </i>кәкре хәлгә килеп кату</p><p> <b>Кәкрәеп килү </b>Әкренләп кенәкәкрәя башлау. <i>Капка аша гына торучы сулга кәкрәеп килгән бер карчык, гайбәтченең дә гайбәтчесе булу өстенә, былтыр оныгын классында калдырган өчен, Гөлсем апага ачу тотып йөри иде ---.</i> Г.Гобәй</p><p> <b>Кәкрәеп китү</b><i> </i>Кисәк кенә кәкрәю</p><p> <b>Кәкрәеп тору</b><i> </i>Бераз кәкре хәлдә булу; әледән-әле яисә туктаусыз кәкрәю. <i>Бара торгач әллә нинди кәкрәеп торган агач тамырына аягы эләгеп, сөртенеп китә.</i> Ш.Камал</p><p> <b>Кәкрәеп җитү</b><i> </i>Тәмам яки тиешенчә кәкрәю</p><p> <b>Кәкрәя бару</b><i> </i>Торган саен кәкрәю</p><p> <b>Кәкрәя башлау</b> Кәкрәергә тотыну</p><p> <b>Кәкрәя төшү</b><i> </i>Тагын бераз кәкрәю</p></p>
</table>
</body>
</html>