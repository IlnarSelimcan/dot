 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖӘЮ</b>  <i>ф.</i> 1) Җыеп яки төреп куелган берәр нәрсәне (тукыма, кәгазь һ.б. әйберләрне) сүтеп җибәрү яисә нинди дә булса өслеккә таратып салу. <i>Җәеп кызыл байракларны, Сафларга баса алар. </i>Г.Хуҗиев. <i>Газетасын сүтте дә яшел, кара, кызыл бизәкләр төшерелгән шәльяулыкны, селкеп җәйгәч, әбисенең башына япты. </i>М.Хуҗин. <i>Ә егет, чынлап та, бераз гына шөребе какшый башлаган кешедәй, аны-моны сизмичә, яулыгын бер җәеп карый, бер йомарлый, битенә дә куеп ала, иснәгән кебек тә итә, гүя сихерләп маташа.</i> Ә.Еники</p><p>2) Утыру, яту яки башка максат белән берәр өслеккә яисә җирлеккә нәрсә дә булса түшәү, салу. <i>Себерке белән кырып-кырып юган сап-сары идәнгә ап-ак, йомшак яңа чыпта җәйде. </i>Ш.Шәйдуллин. <i>Зитта бик җитез йөренде, мех палас өстенә кәгазьләр җәеп, табын шикелле нәрсә әзерләде. </i>Х.Камалов. <i>Кече манарага җитәрәк, үлән өстенә намазлык җәеп намаз укучы 15–16 яшьлек егетне күреп, Әсфирә туктап калды. </i>Т.Миңнуллин // Мал-туар һ.б. астына салам, печән түшәү. <i>[Сыер] Ашамаса, төнгелеккә астына җәярсең: җир салкын бит әле, җылынып җитмәгән. </i>З.Зәйнуллин</p><p>3) Йоклау өчен ятак әзерләү. <i>Кайткач, Рәмзия ирен җайлап кына чишендерде, даруларын эчерде һәм урын җәеп яткырды, аннары аның караваты читенә килеп утырды. </i>Б.Камалов. <i>Малайлар беренче көннәрдә урынны идәнгә җәеп йокладылар.</i> Казан утлары</p><p>4) Камырдан юка җәем ясау. <i>Барысы да әзер булгач, Кәримә камырны җәйде, бәрәңге турап, ит белән аралаштырды да суган турап салды, эчлекне тутырды, өске камырны каплап, бөтерә-бөтерә, ефәк бау кебек ишеп китерде. </i>М.Хәбибуллин. – <i>Пилмәнебез тәмле булыр, Үзең ясап аша, – ди. Әби җәя камырын, Бабай итен салыша</i>. К.Булатова</p><p>5) Вак яисә бөртекле әйберләрне, киптерү өчен, юка катлам итеп тарату. <i>[Бригадир кыз Фәйрүзә] Орлыкларны бер савыттан Бер савытка тутыра. Әле суда чылата да Әле җәя, киптерә</i>. М.Җәлил. <i>Бер чиләк чем-кара карлыганны юды да юып үтүкләгән юрган тышлыгына җәйде Фирая, кипсеннәр шунда иркенләп!</i> Казан утлары</p><p>6) Төзелеш материалы белән каплау, түшәп, нәрсә дә булса ясау. <i>Җиңел эш түгел асфальт җәю, көн азагына таба җеп өзәрлек хәл калмый, көчкә аякта басып торасың. </i>М.Хәбибуллин. <i>--- алар фанер, пластмасса, идәнгә җәяргә паркетлар да алып килгәннәр иде.</i> Г.Ахунов. <i>Туктаусыз агым булып килгән бетонны кай арада [бетончы егетләр] җәеп, тигезләп өлгерәләр! </i>Казан утлары</p><p>7) Кул-аяк, бармакларны яки канатларны киң итеп як-якка җибәрү. <i>Мария, ике кулын җәеп, кечкенә бүлмәсенә күрсәтте. </i>Б.Камалов. <i>Басарый абзаң идән уртасына аякларын киң җәеп баскан... </i>М.Хуҗин.<i> Без килеп җиткәндә, ләкләк җансыз, җирне кочкандай, канатларын җәеп, хәрәкәтсез ята иде инде</i>. Ә.Гаффар</p><p>8) <i>күч.</i> Авызны, иреннәрне бик зур итеп ачу, еру. <i>Ул, елмайган кебек, иреннәрен җәеп, кызыл уртларын һәм очлы ап-ак тешләрен күрсәтеп, авызын яман зур итеп ачып ырылдый. </i>З.Зәйнуллин</p><p>9) Әйберләрне берәр өслеккә таратып, тезеп кую. <i>Апуш белән Мөхәммәтгариф, посылканы алып кайту белән, ашамлыкларны өстәлгә җәеп, сөенә-сөенә ашыйлар. </i>Г.Кайбицкая. <i>[Ханым] Пароходның арткы очына җиткәч, тукталып, ихтыярсыздан түбәнгә караса, әлеге таныш яшьләрнең койрыкта, тимер идәнгә газеталардан табын җәеп, күңелле генә ашап-эчеп утыруларын күрде.</i> Ә.Еники</p><p>10)<i> күч. </i>Ябалдашлану, киңәеп, тармакланып китү. <i>Яфракларын җәйгән тирәкләр ---. </i>А.Әхмәт. <i>Рәхимә түтинең күзе яр буенда ботакларын киң җәеп, су өстенә салындырып торган бөдрә өянкеләргә төште.</i> З.Фәйзи. <i>Авыл очында, тегермән буасының ярына тезелешеп үскән һәм күксел бәскә төренгән мәһабәт тирәкләр, ботакларын киң җәеп, бөтен яр буен караңгылап торалар.</i> Ә.Еники</p><p>11) <i>күч. сөйл. </i>Сүз яисә хәбәр тарату, башкаларга җиткерү, ирештерү</p><p> <b>Җәеп алу </b>Тиз арада җәю</p><p> <b>Җәеп бару </b>Торган саен ныграк җәю. <i>Сөендекләр, Гегель Әфләтүновичлар, Псих Сәлимгәрәевичлар милләтнең бәгыренә урнашып, тамыр җәеп барган яңа мәҗүси советчыл традицияләр җирлегендә үсеп чыкмадылармы?</i> А.Хәлим</p><p> <b>Җәеп бетерү </b>Барысын да җәю; җәю эшен тәмамлау. <i>Безнең алга бу айда куелган бурычлар: су агызу каналын казып һәм тимер юл өстенә комны җәеп бетерү</i>. А.Алиш. <i>Хәтирә үзенә урын җәеп бетерде, ләкин ятарга ашыкмады, Сабираның аяк очына килеп утырды</i>. М.Әмир. <i>Йокы бүлмәсенең идәненә ламинат җәеп бетергәч, Фазыл җиңел сулап куйды.</i> Сөембикә</p><p> <b>Җәеп җибәрү</b> 1) Кинәт җәю. <i>Шәрә килеш караңгы алачыкка чыгып баскач, Габдулла, кинәнеп, кулын җәеп җибәрде, киерелеп алганда, колгадагы себеркеләргә орынды. </i>Ә.Гаффар. – <i>Кызганычка, юк! – Һәм ул, татар теле укытучысы Мөхетдин абзый кебек, кулларын җәеп җибәрде</i>. Г.Әпсәләмов</p><p>2) Җәю белән бәйле берәр эшне башкарып чыгу, җәергә өлгерү. <i>Урамның урта бер җиренә дамба күтәрсәләр, асфальт та җәеп җибәрсәләр, йорт аллары чирәмгә күмелер иде. </i>Г.Ахунов</p><p>3) <i>күч.</i> Берәр эшне киң колач белән башкару һәм алып бару</p><p> <b>Җәеп йөрү </b>Әле, хәзер җәю, җәю белән мәшгуль булу. <i>Рәдифне алып кайтып, җитәкләп, өйләренә керткәндә, әнисе Мәсрүрә апа үзенә урып җәеп йөри иде</i>. В.Нуруллин</p><p> <b>Җәеп кую</b> Алдан җәю, җәйгән хәлгә китерү. <i>[Гафур] Аптырагач, торып, ут яндырмый гына чишенде, карчыгы җәеп куйган йомшак урынга – киң агач караватка менеп ятты. </i>Җ.Рәхимов. <i>Газаплы уйлар эчендә бөтерелеп, әнкәй җәеп куйган салкын түшәккә кайтып ятам...</i> Х.Ибраһим. <i>Ә [кыз] исенә килеп кайтырга чыкканда, төн үзенең кара җәймәсен күктән җиргә кадәр җәеп куйган булган. </i>Ф.Яруллин</p><p> <b>Җәеп салу</b> 1) Тиз яки тулысынча җәю, җәеп кую. <i>Полк командиры, шактый өлкән яшьтәге, озын буйлы, кара мыеклы кеше, өстәлгә картасын җәеп салды да безне үз янына чакырды. </i>Г.Галиев. <i>[Хөсәен] Чәй кайнап чыкканчы дип, китапларын өстәл өстенә җәеп салды, хатыны яткан якка ара-тирә караштыргалап укый башлады. </i>А.Расих. <i>Хәбип миңа тарих, география буенча ярдәм итә, идәнгә картаны җәеп салабыз да, сузылып ятып, иртәгәсен минем дәрескә кирәк булачак вулкан, тау, күлләрне эзлибез.</i> М.Мәһдиев</p><p>2)<i> күч.</i> Барысын да яшермичә сөйләп бирү, ачыктан-ачык әйтү. <i>Килеп керү белән, бар хәбәрне җәеп тә салды Сәмигулла. </i>Юлдаш</p><p> <b>Җәеп ташлау </b>Тиз-тиз, аннан-моннан җәю. <i>Ябылмаган сүзлек мәрткә киткән, Китап йоклый укый башлаган. Күпме гәҗит, журнал борсалана, Әштер-өштер җәеп ташлаган</i>. И.Гыйләҗев</p><p> <b>Җәеп тору</b> Әле, хәзер җәйгән хәлдә булу. <i>Тегермәннәр канатларын җәеп торалар иде</i>. А.Алиш. <i>Юлыгызда фәрештәләр Канатларын җәеп торсын.</i> Л.Шагыйрьҗан. <i>Аңа әйтерсең лә дан-шөһрәт колачын җәеп тора</i>. Р.Миңнуллин</p><p> <b>Җәеп чыгу</b> Барысын да, башыннан ахырына кадәр җәю</p><p> <b>Җәеп яту</b> Әле, хәзер, сөйләү моментында жәю. <i>Авылның үзәк урамына асфальт җәеп яталар.</i> Т.Әйди</p><p> <b>Җәя бару</b> Тагын да ныграк җәю; торган саен күбрәк җәю. <i>Ул биемәскә итенде, аннары, гайрәт белән кулын селтәде дә, күзен йомып һәм башын чайкап, әкрен-әкрен кулларын җәя барып, түгәрәкне кысрыклап диярлек, киң адымнар белән йөреп китте, алдагылар, аңа юл бирер өчен, чигенәрәк төште, арттагылар, күрер өчен, алгарак сузылдылар.</i> Ә.Гаффар. <i>Әхсән Баянов – безнең хәзерге әдәбиятыбызда күренекле урын алган, елдан-ел иҗади колачын киң җәя барган язучыларыбызның берсе</i>. Р.Даутов</p><p> <b>Җәя башлау</b> Җәяргә тотыну. <i>Әтине күрү белән, без, атылып кереп, әнигә әйтәбез. Әни ашъяулык җәя башлый</i>. М.Юныс. <i>Югыйсә республикабызда әлеге [чирәмдәге хоккей] спорт төре 1980 елда Мәскәүдә узган Олимпия уеннарыннан соң гына чын-чынлап тамыр җәя башлады</i>. А.Гафиятов</p><p> <b>Җәя бирү </b>Җәюен дәвам итү. <i>Мәүлетдин, ике кулын ике якка җәя биреп, бөтен битен балкытып елмайды</i>. З.Зәйнуллин</p><p> <b>Җәя килү </b>Күптәннән, электән үк, системалы рәвештә җәю. <i>Табигатьтәге тигезлекне, җир-сулар әйләнешен бозуга аваздаш булып, игенчене җирдән биздерү, үткәнне инкяр итү кебек ямьсез күренешләр тамыр җәя килде</i>. М.Вәлиев</p><p> <b>Җәя төшү</b> Бераз җәю. <i>Кыз киң, озын итәген җилфердәтеп, аны ике яктан бармак очлары белән генә чеметеп җәя төшеп, ипләп кенә килеп, кәнәфигә утырды</i>. К.Тимбикова</p></p>
</table>
</body>
</html>