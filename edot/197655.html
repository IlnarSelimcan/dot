 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙӨЗ</b>  II  <i>и.</i> 1) Кеше башының алгы өлеше, бит. <i>Буйга миннән калку ---. Йөзе түгәрәк.</i> И.Салахов. <i>Артист өчен йөз мимикасының нинди </i>зур <i>әһәмияткә ия булуын һәркем белә. Ә бит сәхнәдә уйнаган һәр образның үз мимикасы бар. </i>Казан утлары</p><p>2) Кешенең рухи халәтен чагылдырган чалымнары, чырай. <i>Йөздә – бары мәгърур көлемсерәү, Уйдан ерак дөнья мазасы. </i>М.Җәлил. <i>Баян тотып кергән Гамир белән Маратны күрүгә, һәммәсенең йөзе бердәм ачылып китте</i>. З.Фәйзуллин</p><p>3) Кемнең яки нәрсәнең дә булса алгы ягы. <i>Безнең дивизия йөзе белән көньяк-көнчыгышка карап урнашкан</i>. Казан утлары</p><p>4) Нәрсәнең дә булса өске ягы, өсте. <i>Аннан [Батырша] аягының йөзен бик нык турайтып, боҗраны аска шудыртты.</i> Җ.Рәхимов. <i>Күрәчәгең булгач, күрми хәл юк: Елга ничек йөзен капласын?</i> Х.Әюп. <i>Илсөяр ни дип тә уйларга белмәде: анда әтисе, аяк йөзеннән суда торган хәлдә, офицерны, җитәкләп, көймәгә кертеп маташа иде. </i>Г.Гобәй. <i>Ипи йөзе килү</i></p><p>4) Берәр нәрсәнең җәенке өслеге, киңлеге. <i>Күк йөзенә түгәрәк ай калыккан. </i>И.Гази</p><p>5) <i>күч.</i> Кемнең яки нәрсәнең дә булса асылы, үзенә генә хас үзенчәлеге, башкалардан аерып торган билгесе, сыйфаты. <i>Янәсе, Дәүләтьяров кебек сәяси йөзе шикле кешеләрне җитәкчелектә тотып булмый.</i> И.Гази. <i>Әгәр кеше яманлык кылса, һичкайчан яхшылык йөзен күрмәс.</i> Мәҗмугыл-хикәят. <i>Татар матбугатында дәүләт газеталарының йөзе булып «Ватаным Татарстан» санала.</i> Ватаным Татарстан</p><p>6) <i>күч. </i>Нәрсәнең дә булса үзенә хас тышкы күренеше. <i>Һәр авылның үз йөзе, үз архитектурасы була.</i> Мәдәни җомга</p><p>7) <i>күч</i>. Намус, дәрәҗә, абруй. <i>Автор сөю хисен кешенең бөтен табигате, әхлак йөзе белән бәйләнештә карый</i>. Ф.Хатипов. <i>Кешелек йөзен югалту</i></p><p><b>2.</b> <i>бәйл. сүз мәгъ</i>. 1) <b>йөзендә </b>Кемнең дә яки нәрсәнең дә булса эшчәнлегенә, тоткан урынына бәя биргәндә кулланыла; мисалында, үрнәгендә</p><p>2) <b>йөзеннән </b>Нинди дә булса уй-теләк, максат, ният белән; өчен, максатыннан. <i>Рөстәмгә үгет-нәсыйхәт йөзеннән булырга кирәк, ул сүз арасында гаять тирән мәгънәле берничә фикер әйтте.</i> Г.Кутуй. <i>Шул карарларны үтәү йөзеннән авылларда нинди генә гамәлләр кылынмый да, нинди генә хикмәтләр эшләнми шушы ике ел эчендә.</i> Ф.Сафин. <i>Бәхти рәшәткә аша сикереп төште, әдәп саклау йөзеннән булса да рөхсәт-фәлән сорап тормыйча, --- Рафига белән Иданың икесен дә култыклап алды.</i> Н.Фәттах</p><p>3) Берәр нәрсә билгесе белән, хөрмәтенә. <i>Бары тик икенче көнне, «рәхмәт йөзеннән» дигән булып, чәчәк белән торт керткәч кенә, Наилә хезмәттәшенә күз кысты</i>. Сөембикә. <i>Көнчыгыш Себер, Алтай халыклары тау үткелләрендә, күл һәм елга буйларында чуерташлардан биеклеге ике метр чамасы булган чүмәлә өеп, тау һәм су ияләренә ихтирам йөзеннән, аларның рухына табына, ялвара торган булган. </i>Гасырлар авазы. <i>Илүсәр ханымга зур хөрмәт йөзеннән чәчәк бәйләмнәре тапшырылды</i>. Шәһри Казан</p><p> ◊ <b>Йөз аклау</b> Дәрәҗә саклау, абруйны төшермәү.<i> Кеше алдында йөзеңне бер пычратсаң, кешелегеңне югалтсаң, яңадан йөзне аклау, югалткан кешелегеңне табу, ышаныч яклау кыен шул.</i> Ф.Яруллин. <b>Йөз аклыгы</b> Дәрәҗә, яхшы исем. <i>Ул аның йөз аклыгын саклый, күршеләр алдында оятлы итәргә теләмидер…</i> М.Маликова. <b>Йөз ачу </b><i>дини </i>Мөселман хатын-кызларының ир-ат заты булган урында йөзен яшермичә йөрүе. <b>Йөз ачылу </b>Кәеф күтәрелү, җанлану, шатлану кебек хисләр чагылу. <i>Ул минем кулымны тагы бик каты кысты, аның йөзе ачылды.</i> Г.Исхакый. <i>Рамиләнең сагаюы шундук юкка чыкты, йөзе ачылды.</i> М.Маликова. <b>Йөз бәрү </b><i>тар.</i> Җиргә тезләнеп, башны иеп, патшаны, солтанны һ.б.ны сәламләү. <b>Йөз белән</b> Нинди дә булса мәсьәләгә уңай мөнәсәбәт белдереп. <i>Ниһаять, Татарстанның рәсми җитәкчелеге дә, андагы татар милли хәрәкәте оешмалары да Башкортстан татарлары проблемаларына йөз белән борыла башлады. </i>Рифә Рахман. <b>Йөз белән җир себерү</b> Бөтен көчен куеп, җанын-тәнен биреп ярарга тырышып эшләү, хезмәт итү. <b>Йөз бирү</b> 1) Үз итеп кабул итү, уңай мөнәсәбәт күрсәтү, кунакчыл булу; 2) Игътибар итү; 3) Ярдәм итү, уңыш килү. <i>Бәхет миңа йөз бирсә, дуслар миңа кул бирсә, нигә минем эшем алга бармас икән? </i>Н.Исәнбәт. <b>Йөз бозылу</b> Ачу килү, ризасызлык билгеләре чагылу, кәеф кырылу, күңел күтәренкелеге юкка чыгу. <i>Берәр кыек сүз әйтсәң дә, ялгыш өйдә кычкырып сөйләшә башласаң да, киреләнеп-карышып торсаң да, җитә кала – шундук йөзе бозыла, тавышы үзгәрә.</i> Н.Фәттах. <i>Аның сирәк кашлары бер-берләренә тоташып җыерылды, йөзе бозылып ямьсезләнде.</i> Г.Тавлин. <b>Йөз бору</b> 1) <i>к.</i> <b>йөз тоту</b> (<i>1 мәгъ.</i>)<i>. Йөз бора һаман илебез яктылыкларга таба, Юнәлешне нык алды ул яхшылыкларга таба.</i> Н.Мадьяров; 2) <i>к. </i><b>йөз чөерү</b>. <b>Йөзгә әйләнеп тә карамау</b> Күрмәмешкә салышу, мөнәсәбәтләр өзелү, ераклашу. <b>Йөзгә бәрү (бәреп әйтү</b>,<b> ору)</b> Тиргәү, шелтәү сүзләрен йөзгә карап тупас әйтү, үз уен хәтер саклап тормыйча белдерү. <i>[Наҗиянең] Соравын шундый тупас итеп, йөзгә бәреп әйтүе кунак кызына бик үк ошап җитмәсә дә, --- кызарынып басып тик торды.</i> Н.Фәттах. <i>Әллә соң тугрылыгың, йөзгә бәреп әйтүең кемгәдер ярамадымы?</i> Н.Хәсәнов. <b>Йөзгә кара йөгерү</b> Ярсу, шашыну хисләре йөзгә бәреп чыгу. <i>Аның йөзенә кара йөгерде, күзләре пыялаланды, куллары йодрыкка төйнәлде.</i> Ф.Латыйфи. <b>Йөзгә кара коелу</b> Тирән борчылу, кайгыру, хәсрәт хисләре йөзгә чыгу. <i>Чибәр егетнең йөзе кара коелган, әтисенең көтелмәгән үлеме көләчлеген юып алган.</i> Р.Мирхәйдәров. <b>Йөзгә кара ягу</b> Яла ягу, гөнаһсызга рәнҗетү, кеше алдында ялган гаеп ташлау. <i>Шөкер, кеше алдында йөзгә кара якканнардан да түгел.</i> Ә.Сәйфетдинов. <b>Йөзгә кызыллык (оятлык) китерү</b> <i>к.</i> <b>йөз каралыгы китерү</b>. <i>[Василий Михайлович:] Без аңа ышанабыз: киләчәктә ул безнең йөзгә кызыллык китермәс, фән-техниканың теләсә кайсы тармагына да үзеннән лаеклы өлеш кертә алырлык югары квалификацияле белгеч булыр.</i> Н.Фәттах. <i>Бабаларым йөзгә кызыллык китерерлек яшәмәгән, гадел һәм тырыш кешеләр булганнар.</i> Г.Тавлин. <i>Сез минем йөземә кызыллык китермәдегез, шуның өчен рәхмәт сезгә.</i> Г.Ахунов. <b>Йөзгә сары коелу</b> 1) <i>к.</i> <b>йөз саргаю</b>; 2) Сагынып саргаю, бик күрәсе килеп, гыйшыктан зарыгып, йөзе сары төс алу. <i>Алтын балдак кия-кия, Бармакларым уелды; Син җаныйны уйлый-уйлый, йөземә сары коелды</i>. Җыр. <b>Йөзгә чыгармау</b> Кешегә эчтәге халәтне сиздермәү, сер бирмәү; ризасызлык, канәгатьсезлекне бер-береңә күрсәтмәү. <i>Йөзгә чыгармадык, тату яшәдек, Үпкә тотмадык, шөкер.</i> Ә.Гаффар. <b>Йөзгә ыштыр каплаган </b><i>гади с.</i> Чиктән тыш оятсыз. <b>Йөздән кан качу</b> 1) Көтелмәгән хәлдән яки берәр вакыйгадан, кинәт куркудан йөзгә аксыл төс йөгерү. <i>Сәфәрне күргәч, абзасының йөзеннән кан качты.</i> Н.Гыйматдинова. <i>Төш вакытында янып-пешеп Заһит килеп керде. Йөзеннән кан качкан, куллары калтырый, күрәсең, кичтән шактый төшергән иде.</i> М.Әмирханов; 2) Ачу килүдән, ярсудан агару. <i>Йөзеннән кан качкан Гасыйм сизелер-сизелмәс кенә калтыранган бармаклары белән тумбочка өстендәге папирос кабын капшап алды.</i> Н.Фәттах. <b>Йөз дүндерү </b>Ваз кичү, баш тарту. <i>Үзеңнән киселгән мәхрәм карендәшеңә тоташ, сиңа яхшылык итмәгән кешегә яхшылык ит, үзеңә золым итүче кешедән йөз дүндер! </i>Р.Фәхреддин.<b> Йөзе ак булу</b> Вөҗдан саф булу, эшләр, гамәлләр әхлак таләпләренә туры килү. <i>[Фидаяның] Намус каршында йөзе ак, димәк, кеше алдында да йөзе ак.</i> М.Маликова. <b>Йөзе алыну</b> <i>к. </i><b>йөз бозылу</b>.<b> Йөзе алышыну </b>Йөздә нинди дә булса үзгәреш булу (мәс., шатлану, канәгатьсез булу һ.б.). <i>Ханша Аппакның йөзе алышынып китүен күзәтеп торган Феофанның эченә җылы йөгерде.</i> М.Хәбибуллин. <i>Өлкән тикшерүче күзгә күренеп үзгәрде. Йөзе-күзе алышынды.</i> М.Хәсәнов. <b>Йөзе кайту</b> Берәр кешедән күңел сүрелү, яратмый башлау.<i> Минем аннан йөзем кайтты.</i> Г.Минский. <b>Йөзе кара</b> 1) Гөнаһы, гаебе булган кеше. <i>[Хәмзә:] Юк! Боларны болай гына калдырырга ярамый, йөзе караларны!</i> Г.Камал; 2) Юньсез, явыз, кабахәт. <i>«Чык моннан, кит, йөзең кара!» – диясем килсә дә әйтә алмадым</i>. Г.Исхакый. <b>Йөзе кара яну</b> <i>к.</i> <b>йөзгә кара йөгерү</b>. <i>Патшаның ачудан йөзе кара янып китте</i>. К.Насыйри. <i>Әлимгулның мыегы кабарды, йөзе кара янды. </i>М.Әмир. <b>Йөзе килү</b> Камыр ашының өсте кызару (яхшы пешү билгесе). <b>Йөзен ачу</b> Дөресен белү, ялганны фаш итү. <b>Йөзен дә чытмый(ча)</b> Кыенсынмый(ча), уңайсызланмыйча. ... <b>йөзен күрмәү</b> Берәр нәрсәнең озак вакыт булмавы яки кемнән дә булса аерылу, югалту. <b>Йөзен кызарту</b> 1) Оялту, берәр эштә үкенергә мәҗбүр итү; 2) Шаяртып, көлеп, уңайсыз хәлдә калдыру. <b>Йөзең белән йөзтүбән каплан</b> <i>гади с., карг.</i> Кадалып кит, чукын (каргау, тиргәү сүзе). <b>Йөз ерту</b> 1) Кемнең дә булса хәтерен калдыру, үпкәләтү, дәрәҗәсе белән санлашмау. <i>[Кунакка] Буш кул [бару] йөзне ертыр, берәр бүләк эзлим дә ни алырга белмим. </i>А.Гыйләҗев. <i>Ләкин [Габделхәй] күңеленә килгән уен сүзгә әйләндерә алмады: олы кеше, хуҗа кеше белән бәхәсләшү, аның йөзен ерту оят эш, хурлыклы эш булып тоелды.</i> Н.Фәттах. <i>[Хуҗа:] Өч сум өчен минем йөземне ертып, казый әфәнде алдына килеп, тавыш күтәреп йөрергә оялмыйсыңмы?</i> Н.Исәнбәт; 2) Бик нык ярсу, бәргәләнү, йолкыну. <i>Моны ишетү белән, патша башын ташка ора, вәзир чәчләренә туфрак сибә, халык йөзен ерта-ерта елаша. </i>Г.Исхакый. <b>Йөз ертып</b> 1) Түбәнсенеп, гарьләнеп; 2) Әрсезләнеп, үҗәтләнеп, оялып та тормыйча. <i>Әнә хәзер китеп кара, паспорт сорап, йөз ертып барсаң, кәҗә билеты тоттыралар. </i>А.Гыйләҗев. <b>Йөзе сары</b> Сагышлы. <i>Читтә яшәгәннең Йөзе сары, Үз җиреңдә яшәү – Зур шатлык</i>. Р.Мозаффаров. <b>Йөзе якты булу</b> <i>к. </i><b>йөзе ак булу</b>. <b>Йөз җимерү</b> Канәгатьсезлек, ризасызлыкны йөз чытып белдерү. <i>Шик корты, тирәнгәрәк үтеп, аның җанын кимерә, ул янә йөзен җимереп, кашларын җыера.</i> Н.Хәсәнов. <b>Йөз җыеру </b><i>к. </i><b>йөз җимерү</b>. <b>Йөз каралу </b><i>к.</i> <b>йөз бозылу</b>. <i>Кинәт әтисенең йөзе каралып китте, ул, нәрсәдер исенә төшергәндәй, бакча уртасындагы мунчага йөгерде.</i> Н.Гыйматдинова. <i>Аның теге калган басуны да бүген үк урып бетерергә кирәклеге турында сүз башлавын ишеткәч, хәтта Родники комбайнчыларының да йөзләре каралып чыкты.</i> М.Маликова. <b>Йөз каралыгы (карасы)</b> Хурлыклы эш, гөнаһ табы. <i>Аның йөз каралыгы тиздән бөтен заводка фаш булачак, очрашканда, баш механик аның баш түбәсенә генә түгел, гәүдәсенә текәләчәк.</i> М.Маликова. <b>Йөз каралыгы китерү</b> Намуска тап төшерү, оятлы итү, хурлыкка калдыру. <b>Йөз караңгылану</b> <i>к.</i> <b>йөз бозылу</b>. <b>Йөз кату </b>Аптырап, шаккатып калу; куркуга бирелү. <b>Йөз качу</b> Каты куркудан, ярсудан, озак, бик каты авырудан йөзнең үз төсе югалу, агарып китү. <b>Йөз качыру</b> 1) <i>дини к. </i><b>йөз яшерү</b>; 2) Кемнең дә булса күзенә чалынмаска тырышу, читләтеп йөрү, аралашмау. <b>Йөз күрсәтү</b> 1) <i>к.</i> <b>йөз бирү</b>; 2) <i>к. </i><b>йөз ачу</b>. <b>Йөз кызару</b> Оятлы булу, кемнеңдер каршысында авыр, кыен хәлдә калу. <b>Йөзне кара болыт сару</b> <i>к.</i> <b>йөзгә кара коелу</b>. <i>Ничә сынадым: йөзеңне гел кара болыт сарган, хет бер елмайсаң иде.</i> Н.Гыйматдинова. <b>Йөзне хур итү</b> <i>к.</i> <b>йөзгә кызыллык китерү</b>. <i>Сафа бабай, кат-кат башымнан сыйпап: – Егетсең, балам, йөзне хур итмәдең, – ди.</i> Г.Ибраһимов. <b>Йөз ору</b> <i>тар. к. </i><b>йөз бәрү</b>. <i>Бикәч җәһәт кенә җәяүләнде, Сөен тутайның аягына йөзен орып, Бүзтарланның тезгенен тотып әйтте: – Ярлыка мине… тилергән мин.</i> Р.Батулла. <b>Йөз оялу </b>Кыенсыну, уңайсызлану, тартыну. <b>Йөз саргаю</b> Авыр борчылулар, кайгы-хәсрәтләр, сагыш кичерү; йөзе ябыгу, тартылып китү, нурсызлану яки авыру нәтиҗәсендә йөзгә саргылт төс керү. <i>Алар, үзләре күргән тарихи хәсрәттән, кысу-рәнҗетелүләрдән, кимсетелүләрдән күз яшьләре кибеп, җаннары коргаксылап, йөзләре саргаеп, ул саргаюның тәннәренә дә күчә баруын чамалар иде.</i> Р.Хисмәтуллин. <b>Йөз сулу </b>Ябыгып, төссезләнеп китү. <i>Йөзе сула төшкән, әмма чибәрлеген әле тамчы да җуймаган иде Сәүдә.</i> Г.Ахунов. <i>Азат Гөлчирәгә карады: Гөлчирәнең йөзе сулган.</i> Г.Әпсәләмов. <b>Йөз суы</b> Яхшы исем, абруй, дәрәҗә, намус. <b>Йөз суын корыту</b> <i>к.</i> <b>йөз суын түгү</b> (<i>2 мәгъ.</i>). – <i>Мең бәла белән, – диде Кариев, – столоначальникларның бусагасын таптап, йөз суымны корытып, бөтенләй кешелек сыйфатларымны югалта яздым.</i> А.Расих. <b>Йөз суын түгү </b>1) Мыскыл итү, кимсетү, түбәнсетү (башка кешене яки үз-үзеңне); 2) Түбәнчелек күрсәтеп сорау, ялыну. <i>Тагын шул: әлеге дә баягы, рәхимле бәндәгә – Золотиловкага – йөз суын түгеп барып егылды.</i> Р.Кәрами. <i>Бусагаларына барып йөз суыңны түккәнче, тыныч вөҗдан белән җан бирүең мең өлеш артык.</i> К.Нәҗми. <b>Йөз суыну</b> <i>к.</i> <b>йөз бозылу</b>. <b>Йөз суырылу</b> <i>к. </i><b>йөз сулу</b>. <i>Оляның йөзе суырылган, күзләре кызарып шешенгән, шәле астыннан таралмаган чәчләре бүселеп чыккан иде.</i> Г.Тавлин. <b>Йөз тоту </b>1) Эш-хәлне нинди дә булса юнәлештә алып бару яки кая да булса юнәлтү. <i>Аның [Ф.Әмирханның] әсәрләрендә мәгърифәтчеләрнең төп идеяләре – кадимчелеккә каршы көрәш, европачыл культурага йөз тоту, хатын-кыз иреген яклау</i>... Ф.Бәширов. <i>Кала халкы да, дала халкы да үләргә йөз тоткан бичара сабыйның савыгып китүен төрлечә юрады.</i> Р.Батулла. <i>Баштан ук Алтын Урдага йөз тоткан һәм Урданың тәмам аркадашы булып киткән Александр Невский кенәз, үз чиратында, швед, нимес һәм литвалыларның Русия җирләренә басып керүләрен туктатты. </i>Мәдәни җомга; 2) Билгеләнгән юнәлештә юл алу, шул якка таба китү, юлга чыгу. <i>[Фазыл] Шул сәгатьтә үк Багдадка йөз тотты</i>. Мәҗмугыл-хикәят; 3) Барлык омтылышларны теләгән якка юнәлтү турында. <i>Кайчандыр институтны тәмамлагач та, туган ягына кайтмыйча, медицина фәне кыясына, ярына йөз тотуы, үрелүләре юкка гынамы икән?</i> Ә.Сәйфетдинов; 4) Нәрсәнең дә булса (мәс., яшьнең) билгеле бер чиктән үтүе турында.<i> Яше дә шул кырыкның аргы ягына йөз тоткан булырга тиеш</i>. Р.Мөхәммәдиев. <i>[Саттарның] Яше дә инде шактый гына, иллегә таба йөз тоткан.</i> Н.Акмалов. <b>Йөз төбәү </b><i>к.</i><b> йөз тоту</b>. Атканда, чапканда, хөрлеккә йөз төбәп, булды мизгелләр: капландык йөзтүбән. Р.Фәйзуллин. <b>Йөз чөерү </b>1) Кире кагу, кабул итмәү, үз итмәү. <i>Туганының баласыннан йөз чөерсә, аяз көнне яшен сугар тагы! </i>Н.Гыйматдинова. <i>Бәлки, сез миңа Габдулла Тукайдан да йөз борырга тәкъдим итәрсез?</i> Г.Тавлин. <i>Кем булсаң да, халкың үткәненнән Йөз чөермә, заман баласы.</i> Ә.Рәшит; 2) Берәр кемгә яки нәрсәгә карата тискәре караш туу, читләшү, аралашуны өзү. <i>Шанлы вә гайрәтле Казан дәүләтен талый башладылар, үләксәгә җыелган козгыннар кебек, үз туганнарың йөз чөерә башлады.</i> М.Хәбибуллин. <i>Укымышлылыгың да зур, әмма ата-анаңа аяулы түгелсең, мәрхәмәтең юк икән, авылдашларыңның синнән йөз чөерәсен белеп тор.</i> Б.Камалов; 3) Баш тарту, нәрсә дә булса эшләргә каршы килү, кушылган эшне үтәмәү. <i>Мәрдәншә агай дөрес әйтә: әз-мәз белеме булды исә, күбесе «кара эш»тән йөз чөерә башлый.</i> Н.Фәттах. <i>Әниең дә, колхозда эшләүдән йөз чөереп, Ленинградка сыпырган. </i>Казан утлары. <b>Йөз чыту</b> <i>к. </i><b>йөз җимерү</b>. <i>Ике азамат егет кенәзне аягына бастырды, сөңгене алдылар, шаулап кан аккан иңен кысып кенәз Горбатый йөзен чытты.</i> М.Хәбибуллин. <i>– Садитесь,– диде ул йөзен чытып һәм тәрәзә кырына күчебрәк утырды.</i> А.Сафин. <i>Кәефсез генә, азапланып кына, йөземне чытып кына, мин түбәдән төштем дә бакчага барып утырдым.</i> Ф.Әмирхан. <b>Йөз шиңү</b> <i>к. </i><b>йөз сулу</b>. <b>Йөз яктыру </b><i>к. </i><b>йөз ачылу</b>. <b>Йөз яшерү </b><i>дини </i>1) Мөселман хатын-кызлары чит ир-атлар янында йөзен пәрәнҗә белән каплап йөрү яисә күз карашын читтә тоту, сөйләшмичә йөрү; 2) Белгертмәү, күрсәтмәү, сиздермичә эшләү. <i>Дәлил: [җинаятьче] бай йорты тирәсендәге юлларны, хәлләрне яхшы белеп эш иткән һәм казу эшләрендә йөзен яшергән.</i> З.Фәтхетдинов</p></p>
</table>
</body>
</html>