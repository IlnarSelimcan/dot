 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИСКӘРТҮ </b> <i>ф.</i> <b>1. </b>1) Искә төшерү; хәтердә, күңелдә яңарту. <i>Монда бытбылдык, тургай тавышлары аның кыз вакытларын, үзенең тиңдәшләре белән урак урып, печән җыйнап йөргән заманнарын искәртә иделәр. </i>Ш.Камал. <i>Кешелекле эчке бер тойгы гына аларны [Сәмигулланың] кан туганы икәнен искәртә. </i>М.Галиев</p><p>2) Берәр эш турында алдан хәбәр итү, әйтеп кую, алдан кисәтеп кую.<i> Уяу дустым, искәрт байларыңа: Бу сөякләр бер көн үлчәнер. </i>М.Җәлил. <i>Аны Нина алдан искәртмәгән, ахры, искәртеп тә, бәлки, үз сүзен итәсе килгәндер: ничек булса булган, Нина, беребезне дә зур тәнәфескә чыгармыйча, бик коры гына итеп, Максимовка класс алдында Сәрвидән гафу үтенергә кушты. </i>Х.Сарьян. <i>Көннәрдән бер көнне, аһ-уһ итеп, Елена Мачтакова райкомга кайтып керде һәм, без аулакта икәүдән-икәү генә калгач: «Аяз, бел, мине МГБга чакырдылар, синең хакта бик җентекләп сораштылар», – диде. Кисәтү иде бу, искәртү. </i>А.Гыйләҗев // Әйткәнне, кушканны, үтәргә тиеш булганны үтәмәгәндә, тыңламаганда кисәтү ясау. <i>Бәби йоклый, дип, ничә тапкыр искәрттем инде мин сезне!</i></p><p>3) Алдан күрү, аңлап алу, сиземләп кисәтү. <i>Ә.Баянов беренчеләрдән булып яңа шәһәрләр, ясалма диңгезләр төзүнең, тирәлекне пычратуның киләчәк өчен нинди куркыныч алып килүен искәртте. </i>Әдәбият<i> // </i>Алдан күренү, аңлатып тору, сиземләнү. <i>Әле бит югыйсә бернәрсә дә Хрущёвның шулай тиз чөеләсен искәртми иде</i>. Р.Кәрами</p><p>4) Игътибар итү, күреп алу, абайлау. <i>Касыймның бала туганга шатланып балкымавын, сүзенең сүрәнлеген искәртте Зәйтүнә. </i>С.Зыялы</p><p>5) <i>әд. </i>Текстка карата кыскача аңлатма, ачыклама, искәрмә ясау. <i>Әсәрнең матбугатта басылып чыккан өзекләре дә «Гарнизон» романыннан» дип искәртәләр иде. </i>Н.Гыйззәтуллин</p><p>6) Ничек эш итәргә кирәклеген аңлату, күрсәтү, юнәлеш бирү. <i>Чабудан да тарта социализм, Иң хак юлны миңа искәртә. </i>Х.Туфан</p><p><b>2. </b><i>и. мәгъ. </i>1) Әйткәнне, кушканны, үтәргә тиеш булганны үтәмәгән өчен кисәтү, шелтә. <i>Конференциядә катнашмаган фәнни хезмәткәрләргә искәртү ясалачак</i></p><p>2) Текстка карата кыскача аңлатма, искәрмә. <i>Җитәкче күрсәткән искәртүләрне төзәтеп, мәкаләмне басмага тапшырырга җыенам</i></p><p>3) Аерым игътибар, дикъкать. <i>Туфан шигырьләрендә пешеп җиткән эшчеләр турында искәртүләр булса да, бу типлар үтешле-китешле генә алына ---. </i>Г.Нигъмәти</p><p> <b>Искәртә бару </b>Һәр очракны аерым-аерым искәртү, искә төшерү</p><p> <b>Искәртә килү </b>Электән үк, даими рәвештә яки әледән-әле, еш кына искәртү. <i>[Марсель Сәлимҗановның] Алдан күрә белүчәнлеге, зирәк зиһене, кешелеклелеге, абруе ваемсызлык чиреннән күпләрне искәртә килде.</i> Т.Мөбарәков</p><p> <b>Искәртеп алу </b>Сүз уңаенда әйтеп узу, кыскача искәртү. <i>Башта берничә сүз белән ни өчен җыелуларын, тикшерелә торган мәсьәләнең әһәмиятен искәртеп алды ---. </i>Р.Кәрами. <i>– Каударланма, кабаланма! Мондый вакытта хирурглар кебек тыныч, салкын канлы булырга кирәк, – дип искәртеп алды аны күзәтеп торган Фарсил. </i>Р.Фәизов</p><p> <b>Искәртеп калу</b> Ниндидер бер мизгелдә, кыска вакыт арасында берәр вакыйганы, эш-хәлне искә төшерү, тиз арада искәртү, искәртергә өлгерү. <i>Ибрай, аны-моны тоеп алганчы, фәкать бер генә нәрсәне искәртеп калды: әйтерсең лә ул үзе шаркылдап көлде, ә аның бирге ярдан аргы ярга сузылып яткан күләгәсе үксеп-үксеп елады шунда. </i>Ә.Гаффар</p><p> <b>Искәртеп килү </b>Озак вакытлардан бирле, күптәннән һәм күп тапкырлар искәртү. <i>--- укырга теләге барлыгын Мәхмүт гел искәртә килде. </i>С.Зыялы</p><p> <b>Искәртеп китү </b>Сүз уңаенда әйтеп узу, кыскача искәртү. <i>Тик шуны гына искәртеп китәм: картлар әйтмешли, чәчләребез чәчкә бәйләнеп үк туган булганбыз, күрәмсең, Сәкинә белән шул ук кичтә аңлашып, сөешеп киттек. </i>В.Нуруллин. <i>Әмма шунысын искәртеп китик: һәрбер хыялый әсәр --- ул әле фәнни фантастика жанрына карый дигән сүз түгел. </i>А.Тимергалин. <i>Беренчедән, шуны искәртеп китәсем килә: миңа иптәшләрнең принципиаль чыгышлары ошады.</i> Шатлыклы кайгы</p><p> <b>Искәртеп кую</b> Нәрсә турында булса да алдан ук искәртү. <i>Колхоз рәисе Шәкүр дә халыкны җыеп, шул турыда тагын бер тапкыр искәртеп куйды. </i>Я.Зәнкиев. <i>Моны аңа хәзер үк әйтү, һич булмаса искәртеп, сиздереп кую хәерле. </i>Р.Кәрами. <i>--- Суфия апа аның борсалануын күреп: – Мин синең өчен дә сөйлим, Нәҗметдинов! – дип искәртеп куйгач, тынып калырга мәҗбүр булды. </i>В.Нуруллин</p><p> <b>Искәртеп тору </b>1) Һәрвакыт, гел, даими искәртү. <i>Шул буран, кар-яңгырлар буласын алдан белеп, искәртеп тора да инде безне, Ходай бәндәләрен, Ак Чагылкай дигән тау. </i>З.Зәйнуллин. <i>Хәеровны анда яхшы беләләр, форсат чыккан саен, аның нык куллы җитәкче икәнен искәртеп торалар иде. </i>Ф.Сафин. <i>Балалар, минемчә, өлкәннәргә сафлык, матурлык, ихласлык хакында искәртеп тору өчен кирәк. </i>Г.Гыйльманов</p><p>2) Әле, хәзерге вакытта искәртү. <i>Яшьләрне ярдәмеңнән ташлама. Хәер, нигә монысын искәртеп торам соң әле? </i>М.Хуҗин</p><p> <b>Искәртеп узу </b>Сүз уңаенда искәртү. <i>Шунысын искәртеп узу да артык булмас: мәҗлестә катнашучыларның берсе дә ата-бабаларының туган җиренә аяк баса алганнары юк икән. </i>В.Нуруллин. <i>Безнең белән дә таныштылар. Берочтан минем татар язучысы булуымны искәртеп узалар. </i>Р.Мөхәммәдиев. <i>Соңыннан күпме эзләсәләр дә, рогатканың табылмавын, бары тик көзен, --- бер сабакка уралган, --- резинка чыкканын искәртеп узыйк. </i>А.Гыйләҗев</p><p> <b>Искәртеп үтү </b><i>к. </i><b>искәртеп узу</b>. <i>Әмма кайткан мәлләрдә генә түгел, хәзерен дә кемнәрнеңдер ук атып, --- шул мәлдә үзләрен күккә чөяргә маташкан салам сыйраклар барлыгын да искәртеп үтәм!.. </i>А.Гыйләҗев. <i>Ул чакта шунысы бик гаҗәп тоелды Равилгә: монда да аңа Укмас клубында булган күңелсез хәлне искәртеп үттеләр. </i>В.Нуруллин. <i>Аннан соң моңарчы бронзадан коелган һәйкәлләрнең тора-тора яшел төскә кереп, өстәвенә, тузан белән аралашып ямьсезләнгәннәрен дә искәртеп үттем. </i>Г.Галиева</p></p>
</table>
</body>
</html>