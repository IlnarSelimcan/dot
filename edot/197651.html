 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙӨДӘТҮ</b>  <i>ф.</i> 1) Берәр төрле сәбәпләр табып, еш-еш борчу, аптырату. <i>Әллә тәүфыйкка килде, әллә кара эшләрен майтаруның башка юлларын тапты – ничек кенә булмасын, үзе дә килеп чыкмады, чакыртып та йөдәтмәде.</i> Җ.Рәхимов // Еш-еш, кат-кат мөрәҗәгать итеп аптырату; нәрсә дә булса сорап, туктаусыз борчып тору. <i>Менә ул --- янә теләнергә тотынды. Бу юлы инде Абдулла --- комсыз малайга янап алды: – Йөдәтсәң, ташлыйм да китәм үзеңне.</i> Җ.Рәхимов. <i>[Әнәс Равилнең] тарих дәресендә укытучы Абдулла Мифтахычны сораулар биреп йөдәтүен [сөйләде].</i> В.Нуруллин // Кемгә яки нәрсәгә дә булса тынгылык бирмәү. <i>Баткалак ясадым язын, Тәмәкеләр көйрәттем, Чәчләрен тартып кызларның Дәресләрдә йөдәттем.</i> Р.Акъегет. <i>Өстәвенә, еллар дәвамында канына сеңеп беткән гадәтләре --- йөдәтте. </i>А.Сафин</p><p>2) Аптырату, борчу (табигать күренешләре турында). <i>Болытларга бер күмелеп, бер калкып йөдәткән ай да, йөрүеннән туктап, сары йөзе белән җиргә текәлде. </i>Н.Гыйматдинова</p><p>3) <i>к.</i> <b>йончыту</b>. <i>Ул [Габделәвәл абый] сүз белән шулкадәр мавыга, хәтта һәрвакыт томау төшеп йөдәткән борынын сөртергә дә оныта.</i> А.Расих</p><p>4) Рухи газаплау, эчке кичерешләр борчу. <i>Ул кеше турында миннән дә сорап йөдәттеләр бит.</i> Г.Тавлин. <i>– Ялгызлык йөдәтә, – дигән тавыш ишетелде. </i>Г.Кутуй. <i>Гыйльметдинне уйлап өзгәләнмәгән чагы юк, йоклап китсә дә, төшләренә кереп йөдәтә.</i> Ф.Сафин</p><p>5) Теләкне тормышка ашырмыйча, үтенеч яки йомышны үтәмичә аптырату, гаҗиз итү. <i>[Позициясе туры килмәгән кешене] Төрлечә кыса башлыйлар (мәсәлән, язган әйбереңне басмыйча йөдәтәләр).</i> Ә.Еники</p><p>6) Нинди дә булса эш яки процесс үзең теләгәнчә килеп чыкмыйча интектерү, тынычлыкны алу. <i>Башта гел кабинетта утырып, көн үтми йөдәтте, эш белән күмелгәч, көн җитми башлады.</i> Ф.Галиев. <i>Гаделша докторга карап торды, теләктәшлеге өчен рәхмәт укырга теләде, ләкин кирәкле сүзләр теленә килми йөдәтте. </i>Р.Ишморатова</p><p> <b>Йөдәтә башлау </b>Йөдәтергә тотыну. <i>Алар әледән-әле: «Искәндәр абзый, әйт инде, кайчан китәбез?» – дип йөдәтә башладылар.</i> Г.Үзиле. <i>Ул: «Мине шигырь язарга өйрәт», – дип йөдәтә башлады.</i> Ә.Галиев</p><p> <b>Йөдәтеп бетерү </b>Соңгы чиккә җитеп, нык йөдәтү. <i>Сатучыларның еш килгәнлекләре безне йөдәтеп бетерде. </i>Т.Гыйззәт. <i>Төрле-төрле кешеләр иртән дә килделәр, кичен дә килделәр, академикны йөдәтеп бетерделәр.</i> А.Алиш. <i>Колхоз базары янында корыштырылган күчмә циркта мотоцикл белән стенада йөргәннәрен карап утыруларым төшләремә кереп йөдәтеп бетергән иде инде.</i> В.Нуруллин</p><p> <b>Йөдәтеп йөрү </b>Озак вакыт дәвамында, һаман кемне дә булса йөдәтү. <i>Безнең авылларда бер-бер өйгә бер теләнче килеп, шул өйнең хатыны теләнчене: «Кит, кит, бабай, йөдәтеп йөрмә, бар, күземә күренмә!» – кебек сүзләр илә орышса, шуны ишеткән ире үзенең хатынына: «Каты бәрелмә, хатын! Ул карт Хозыр Ильяс булмасын!» – дип тәнбиһ итәдер.</i> Г.Тукай<i>. Ә нигә соң бал кортлары килмиләр? Савыт тирәли выжылдап очып, йөдәтеп йөрмиләр?</i> А.Алиш</p><p> <b>Йөдәтеп килү</b> Күптәннән, әллә кайчаннан бирле системалы йөдәтү. <i>Күп еллардан бирле урысларны йөдәтеп килгән Казан падишаһлыгын бетерүе белән [җыелган халык] Иванны котлады.</i> Һ.Атласи</p><p> <b>Йөдәтеп тору </b>1) Әле, хәзер йөдәтү</p><p>2) Әледән-әле, бертуктаусыз йөдәтү. <i>Бала үзенең «нигә?», «ни өчен?»нәре белән атлаган саен йөдәтеп тора. </i>Ф.Яруллин. <i>Минем Зиттага бернинди дә бирәчәгем-алачагым юк, алайса, нигә ул җанымны йөдәтеп тора?</i> Х.Камалов</p></p>
</table>
</body>
</html>