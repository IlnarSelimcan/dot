 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БАСУ</b>  <b>II</b>  <i>ф.</i>  <b>1. </b>1) Гәүдә туры торыш алып, аякка калкыну; аяк өстенә калкыну. <i>Төлке әйтте: «Әй, Кәҗә, аягүрә бас син элек!»</i> М.Гафури. <i>Чын көрәшче кебек, аякларын аерып, әзрәк алга иелебрәк, нык итеп басты. </i>Р.Хафизова</p><p>2) Нинди дә булса урында тукталып, аяк өсте тору. <i>Ишек шакылды, ачылды, ике кулына чемоданнар тоткан, артына ике бала иярткән бер хатын килеп басты. </i>Г.Исхакый. <i>Менә ул – егет солтаны – сәхнәгә Хәйдәр Бигичев чыгып баса</i>. М.Галиев. <i>Әни үзе дә әтием алдына нәкъ шулай итеп килеп баса торган иде</i>. Э.Шәрифуллина. <i>Балалар бер урынгарак тупланып басалар.</i> Кабыргалы-камчылы: Татар халык уеннары</p><p>3) Билгеле бер эшкә, шөгыльгә керешергә әзер булу, эш урынын алу. <i>Отделение бер тәүлеккә дежурга басты. </i>Р.Кәрами. <i>Ил намусы, саф тойгылар белән Солдат булып сафка бастык без. </i>Ә.Ерикәй</p><p>4) Адымлау, атлау, адым ясау. <i>Акрын гына басып, карана-карана, сакланып кына, Хәлил керә. </i>М.Фәйзи</p><p>5) <i>дини</i> Намазлык өстендә намаз, дога уку. <i>Иртә белән, яңадан-яңа бәла-казалар килмәсен, дип, ярлыкау догасына басалар</i>. М.Әмирханов. <i>Шул сүзләрдән соң бу адәм, тиз генә тәһарәт алып, намазга баса</i>. Р.Кадыйров</p><p>6) Бию адымы ясау; бию. <i>Бас, бас эзенә, күз тимәсен үзенә! </i>Җыр. <i>Бас, кызым, Өммегөлсем, Баскан җирең өзелсен; Баскан җирең өзелмәсә; Минем дустым түгелсең. </i>Җыр</p><p>7) Кул көче белән аска таба этү. <i>Рәүф сикереп тора да лампочканың төймәсенә баса</i>. М.Маликова. <i>До-ре-ми-фа-соль-ля-си-до... Укытучы хатын күгәргән бармаклары белән пианино клавишаларына баса да шулай җырлый</i>. М.Мәһдиев</p><p>8) Аралаштырып, катнаштырып, изеп үзле итү. <i>Ул «как-төш» дигәннәре шул: әүвәл камырны басалар йомырка белән, сөт белән, май белән катыштырып</i>. К.Насыйри. <i>Шуңа күперткән йомырка агын һәм калган онны өстәп, камыр басарга кирәк. </i>Йорт эшләре</p><p>9) Йон массасын махсус ысуллар белән әвәләп, кирәкле форма һәм тыгызлык бирү. <i>Җырлый-җырлый, гөрли-гөрли, Өмәләрдә тула басабыз. </i>Җыр. <i>Сездә тула басалармы? Бездә тула басалар! Сездә ничек, бездә шулай Биеп күңел ачалар. </i>Җыр. <i>Киез, тула басу, көнкүрештә шулардан эшләнгән әйберләрне файдалану төрки халыкларда, шул җөмләдән татарларда да, киң таралган булган. </i>Мәдәни җомга</p><p>10) Кош-корт, бала чыгарганда, йомырка өстендә утыру. <i>Үрдәк йомыркасын тавык басар, бәпкәсе суга качар. </i>Мәкаль</p><p>11) Нәрсәне дә булса уч, бармаклар белән каплау, томалау. <i>Зифа, сикереп торып, колагын басып йөгерә. </i>М.Фәйзи // Нәрсәне дә булса яссы ягы белән билгеле бер урынга китереп кысу. <i>Дошман тәнгә кызу тимер басты. </i>М.Гаяз. <i>Кемдер әзер, өстәп, уртасына кызган тимер белән басарга. </i>Р.Фәйзуллин</p><p>12) Язу техникасы ярдәмендә өслеккә билгеләр, хәрефләр төшерү. <i>Фазыл Шәех язу машинкасының клавишаларын үзенең бармаклары сиземләвенә көйләп чыкты һәм үз шигырьләрен машинкада үзе баса иде</i>. Ә.Шәрипов</p><p>13) Китап, газета-журнал һ.б.ш.ны нәшер итү. <i>Мең еллар элек, хәтта соңрак та әле, китап басу станоклары да булмаган. Ул чорда китаплар кулъязма хәлендә йөргән. </i>Г.Бәширов. <i>Татарстаннан читтә – Идел-Урал буйларында, Себердә, Урта Азиядә, Мәскәүдә, Петербургта, ниһаять, чит илләрдә татар китабын басу тарихы өйрәнелмәгән әле. </i>Сөембикә</p><p>14) Язуны яки рәсемне, төрле җайланмалар ярдәмендә, башка өслеккә төшерү яисә чигеп, каеп күчерү. <i>Риваять буенча, бер баланың кулына мөһер басалар, һәм ул, үскәч, шушы мөһер аркасында төрле михнәтләр күрә</i>. Т.Гыйззәт. <i>Хисмәт Кәримовның рәсемен дә Газет уртасына басканнар. </i>Ш.Маннур</p><p>15) Авырлык яки көч белән тәэсир итү, басым ясау. <i>Сулы көянтә-чиләкләр иңнәрне баса. </i>Ф.Яруллин. <i>Җәяүлегә янчык та авыр, Бара-бара баса ул</i>. Р.Идиятуллин. <i>Аннан соң, бармакларны тырпайтып, кулны тез өстенә куегыз, чәнчә бармак янындагы атсыз бармак белән тез астында кырыйдарак урнашкан батынкы урынны табып шуңа басыгыз һәм 5 минут дәвамында түгәрәк хәрәкәт белән массажлагыз. </i>Файдалы киңәшләр</p><p>16) Сусынны кандыру, эчәсе килүне канәгатьләндерү. <i>Бу дөньяда шулай – кемнәр сусый, Сусын басар өчен кизләү бар</i>. Б.Рәхимова</p><p>17) Авырлык, җайсыз урнашу нәтиҗәсендә, тән тиресе суелу, чиләнеп чыгу. <i>Атларның күбесенең муеннарына камыт тигән, җилкәләрен ыңгырчак баскан. </i>Г.Галиев</p><p>18) Нинди дә булса авырлык өскә ишелеп төшеп имгәтү, һәлак итү. <i>Гомерем булса, таш басмаса, Ташламам, җанкисәгем. </i>Җыр</p><p>19) Ию, бөгү, түбәнәйтү, тәбәнәкләндерү. <i>Әтинең бу сүзләрен ишеткәч, башымны түбән бастым. </i>М.Гафури</p><p>20) <i>иск. к. </i><b>бастыру </b>(<i>7 мәгъ.</i>) <i>Иген басу</i></p><p>21) Үлчәү тәлинкәләренең авыррак ягы аска төшү. <i>Кеше рухы үлчәү табагында тартышып тирбәлә: әле яхшылык ягы баса, әле – яманлык.</i>.. Ш.Галиев</p><p>22) Карта уенында: көчлерәк карта белән каплау, ябу. <i>Уен тузы белән басу</i></p><p>23) Нинди дә булса явыз көчләр яки ерткыч хайваннар һөҗүм итеп, корбанын үтерү, җиңү. <i>Албасты көчсезләрне баса. </i>Мәкаль</p><p>24) Талау нияте белән, илгә, чит җирләргә килеп керү, үзенең хакимлеген урнаштырырга, буйсындырырга омтылу. <i>Кинәт дошман килеп басты, Хәйран калды бөдрә тал. </i>Ә.Ерикәй</p><p>25) Тыю, тынычландыру. <i>Хатын-кызның, бала-чаганың елашуыннан ярсыган йөрәкне аз гына булса да басу өчен, шактый гына салып алган агайларның җырлавыннан авыл гөр килеп торды. </i>М.Хәсәнов. <i>Мебикар алкоголизм белән авыручыларның ярсучанлыкларын баса… </i>Серле сандык календаре</p><p>26) Авазны, тавышны акрынайту. <i>Икешәрләп-өчәрләп, Әхмәдулланың ак өенә җыелалар да, тавышларын басып кына, нәрсәдер сөйләшәләр. </i>Н.Гыйматдинова<i>. Телевизор тавышын басу</i></p><p>27) <i>күч.</i> Нинди дә булса әгъзаның авыртуын киметү, тоймаслык итү, тынычландыру. <i>Бар ул андый дару ---. Тик ул да шул, ахыр килеп, авыртуны вакытлыча гына баса торган дару кебек кенә тәэсир итә</i>. Ф.Абдуллин. <i>Теш сызлавын басу</i></p><p>28) <i>күч. </i>Арттан куып җитеп килү, эзәрлекләп килү. <i>Эзенә басу. Үкчәсенә басу</i></p><p>29) <i>күч. сөйл. </i>Урлап, талап чыгу. <i>Лесхозның кассасын басканнар иде. </i>Т.Нәҗмиев. <i>Моннан бер атна элек безнең шәһәрдә квартира басу җинаяте булган иде. </i>М.Насыйбуллин. <i>Милициядә балигъ булмаган балалар бүлегендә исәптә торучы Илсур исемле шук малай аны, акча табарга өйрәтәм, дип, үзе белән бергә гәҗит киоскын басарга өнди. </i>Юлдаш // Кеше бакчасына кереп, хуҗа рөхсәтеннән башка, анда үскән яшелчә, җиләк-җимешне җыеп чыгу. <i>Шаярган булып, авыл малайлары бакча баса</i>. С.Шәрипов</p><p>30) <i>күч. сөйл. </i>Бар нәрсәдән дә әһәмиятлерәк булып, беренче планга чыгу, кичектергесез хәл итү бурычы туу. <i>Әлбәттә, татар режиссёрлары алдына, кичекмичә, жанр чишелешен эзләү проблемасы килеп баса</i>. М.Арсланов. <i>--- шигърият һәм нәсернең милли йөзен саклап калу әдипләребез алдына иң мөһим бурычларның берсе булып баса</i>. З.Мөхәммәтшин</p><p>31) <i>күч. </i>Өстенлек алу, өскә чыгу. <i>Каратамак бакалары никадәрле генә бердәм бакылдашмасыннар, барыбер баса алмыйлар кошлар хорын</i>. Ф.Шәфигуллин. <i>Шулай, җыр белән, авыр тормышны басабыз. </i>М.Мәһдиев</p><p>32) <i>күч. </i>Кешенең төс-кыяфәтенә, фигыленә тискәре йогынты ясау, юашландыру, көчсезләндерү<i>. Картлык басу. Тормыш басу</i></p><p>33) <i>күч. </i>Тормышта, яшәештә авырлыклар, кыенлыклар алдында калу. <i>Кыз баланың җилкәсен кайбер өлкәннәр дә күтәрә алмаслык авыр тормыш йөге баскан. </i>Р.Хафизова</p><p>34) <i>күч. </i>Күпме дә булса хакка туры килү, бәягә төшү. <i>Агачны ташыту, агач бәяләрен кушсаң, мунча 800 – 900 сумга менә дә баса</i>. Т.Миңнуллин</p><p>35) <i>күч. </i>Каплау, каплап алу, томалау, күмеп китү. <i>Тик беркөнне күкне болыт басты. </i>Ә.Ерикәй. <i>Габдел Латыйф хан идарәсендә Кабан күле хәттин ашып ташый, тирә-як авылларны, бистәләрне су баса, халык бик күп каза күрә</i>. Р.Батулла. <i>Бер генә атна чистартма – тирес бөтен абзарыңны баса</i>. А.Хәсәнов. <i>Урамны кар басты, коймалар әллә кайчан аста калды. </i>Г.Ибраһимов // Күп булып үрчү. <i>Йомшак агачны корт баса</i>. Мәкаль. <i>Кытай башкаласы санэпидемиологлары шәһәрне таракан басуы турында белдерәләр. </i>Шәһри Чаллы // Күп булу, еш үсү, куерып каплау. <i>Бөтен бер басулар кысыр калып, әрем-алабута, төрле чүп үләне басты. </i>Ф.Хөсни // Күп кабатлану, еш очрау, ешаеп китү. <i>Ата-бабаларын уллары таныса, изгеләр зираты өстенә клуб салдырамы? Имансызлык, сәрхушлек, зиначылык баса дөньяны. </i>Р.Батулла</p><p>36) <i>күч. </i>Санга сукмау, кимсетү, җәберләү. <i>Усал булсаң – асарлар, юаш булсаң – басарлар. </i>Мәкаль</p><p>37) <i>күч. </i>Авыр бер тойгы, хис биләп алу, чолгап алу, изү. <i>Шәяхмәтнең тәбәнәк өен кара кайгы басты. </i>М.Мәһдиев. <i>Газаплы уйлар баскангамы, карчыкның ансыз да бәләкәй гәүдәсе тагын да куырыла, сыгыла төшкән иде. </i>М.Хәсәнов. <i>Әтисен хәсрәт ташы басты. </i>Н.Хәсәнов</p><p>38) <i>күч. </i>Бик нык ардыру, йончыту, хәлсезләндерү. <i>Очы юк юешлек тәнне баса иде, албасты пәрисе баскан кебек изә иде. </i>Г.Исхакый. <i>Хезмәт, авыр хезмәт басты аларны. </i>Р.Ишморат</p><p>39) <i>күч. </i>Шөгыльләнә башлау, нәрсә дә булса эшләргә керешү. <i>Логик таянычын югалтса, ул хәйлә, мәкер, алдашу юлына баса. </i>Казан утлары.<i> Шулай итеп, ундүрт яшендә ул беренче мәртәбә җинаять юлына баса. </i>Юлдаш</p><p>40) <i>күч. сөйл. </i>Билгеле бер яшькә керү, олырак яшькә таба бару. <i>Яшең алтмышка басканда, алты яшьлек оныгың булсын. </i>Мәкаль. <i>Фарук абый белән Гөлсем җиңги генә чамасыз картаеп киткәннәр – җитмешнең өстенә басу белән, ягадагы уллары-кызларының кайтып булышканнарын көтеп яшәр хәлгә төшкәннәр. </i>К.Миңлебаев</p><p>41) <i>күч. </i>Күз алдына килү, пәйда булу, искә төшү. <i>Һәм янә күз алдына мич аралыгындагы теге елгы бәрәңгеләр килеп басты. </i>Н.Хәсәнов. <i>Шул ук секунд күз алдыма аның әтисе – шушы нигездә яшәп, Ватан сугышында һәлак булган энем Һади Ишморатов килеп басты. </i>Р.Ишморат. <i>Ниһаять, алар кечкенә ачыклыкка чыктылар, һәм күз алларына биек, калын, тәкәббер сынлы имәннәр, наратлар һәм чыршылар килеп басты. </i>Ә.Фәйзи</p><p>2. <b>басып </b><i>рәв. мәгъ. </i>1) Тыгызлап. <i>Капчыкны басып тутыру</i></p><p>2) Узып китеп, калдырып</p><p>3) Эзәрлекләп, артыннан ук.<i> Бу телчән хатынның басып килеп керүе аеруча Хәдичәгә ошамады булса кирәк. </i>М.Хәсәнов</p><p> <b> ◊ Баскан да каткан </b><i>мыск. </i>Бер дә кузгалмыйча, тик басып торган кеше турында. <b>Баскан җиреннән ут чыгара</b> Бик гайрәтле, дәртле, нык-нык басып йөрүче, уңган, булдыклы кеше турында. <b>Баскан эзеннән ут чыгара</b> <i>к. </i><b>баскан җиреннән ут чыгара</b>. <i>Баскан эзләреннән ут чыгара. </i>М.Әмир.<b> Басса – бакыр изәрдәй, типсә – тимер өзәрдәй </b>Гайрәтле, көче-куәте ташып торган, яшь, сау-сәламәт. <i>Басса – бакыр изәрдәй, типсә – тимер өзәрдәй егет кешегә, сырхантай баш кебек, өйдә ябылып утыру килешәмени ул? </i>Г.Әпсәләмов. <b>Басып калдыру </b>1) Кеше хакын үзләштерү, бирәчәкне бирмәү; 2) Эшне фаш итмичә, йомып калдыру. <i>8 нче ротаның солдатлары бу эштә фельдфебельне гаепләп, аны полк штабы аркылы җавапка тарттырырга дип йөрсәләр дә, ротный командир, аны яклап, бу нәрсәне басып калдырды. </i>М.Гали.<b> Басып калу </b><i>к. </i><b>басып калдыру</b>. <i>Хезмәт хакын басып калалар. </i>И.Гази.<i> Мин үскән Кырлайда, шулай, Хафиз дигән бер бай Җаббар дигән ялчының хакын басып калырга маташкан иде. </i>Ә.Фәйзи. <i>Салаватны --- юлда үтергәннәр. Менә шушы канлы эзне волостьта эшләүче кулак иярченнәре басып калдылар. </i>К.Нәҗми. <b>Басып керү </b>Кеше иленә, кеше йортына көчләп килеп керү, һөҗүм белән килү. <i>Шул ук көннең төнендә, яман дөбердәтеп, өйгә басып керделәр дә, Иргалине атка утыртып, кораллы конвойлар арасына алып, район үзәгенә – Чаллыга алып киттеләр. </i>М.Хәсәнов. <i>Көнбатыштан кинәт фашист явы Басып керде тыныч Ватанга. </i>Ә.Исхак. <b>Басып килү </b>Артыннан куып җитү, артыннан ук керү. <i>Менә Байдекнең артыннан ук басып килделәр тентү белән. </i>К.Насыйри. <b>Басып китү </b>Өстенлек алу, беренче планга чыгу. <i>Атна-ун көн дигәндә, икенче берәүнең күзе кислотага януы --- Егорка вакыйгасын басып китте. </i>Г.Гобәй. <b>Басып яткыру </b>Яшереп тоту; кулланмыйча яки файдаланмыйча саклау</p><p> <b>Баса бару </b>1) Һәрберсенә бер-бер артлы басу</p><p>2) Торган саен ныграк басу. <i>Бу картны да ярлылык баса бара</i>. Әкият. <i>Гомер уза. Баса бара йөк-таш, Тирәнәя бара һәм эзем</i>... Җ.Сөләйманов</p><p> <b>Баса башлау </b>Басарга тотыну. <i>Пожар насосының баш-башына, икешәр кеше, корсаклары белән ята биреп, тырышып-тырышып баса башладылар. </i>Ф.Хөсни. <i>Ашаганнан соң, аларны йокы баса башлады</i>. З.Зәйнуллин</p><p> <b>Баса бирү </b>Басуын дәвам итү. <i>--- ул, үз-үзен белештермичә, түземсезлек белән, бер-бер артлы, звонок төймәсенә баса бирде</i>. А.Сафиуллин</p><p> <b>Баса төшү </b>1) Беркадәр, бераз басу. <i>Исемнәре үк җанга җылы бирә --- ди башлаган иде, Хатыйпның алдагы сүзләре аны бераз баса төште. </i>Г.Ибраһимов. <i>Хәдичәнең әйтәсе сүзе бетмәгән икән. Ул, ничектер, тавышын баса төшеп дәвам итте: – Ни өчен миңа керергә булдың, дип сорадым мин синнән</i>. М.Хәсәнов</p><p>2) Тагы да ныграк басу. <i>– Петька, давай, Шәлегә ку! Туйганчы катык белән сыйланып кайтыйк бер! – дигән Василий Иваныч. – Есть, товариш главнокомандуший! – дип, Петька газга тагын да баса төшкән</i>. Л.Лерон</p><p> <b>Баса язу </b>Чак кына басмыйча калу. <i>Чүп өстенә чүмәлә, дигәндәй, күршеләр турыннан узганда, кош баласының өстенә баса язды тагын</i>... М.Маликова</p><p> <b>Басып алу </b>1) Көч белән тартып алу. <i>Византия империясе һәлакәт алдында. Аның Сүрия, Кече Азиядәге барлык биләмәләрен сәлҗүкъ төрекләре басып ала</i>. М.Гайнетдинов</p><p>2) Биләү, биләп алу, яулау. <i>Фәррахбануны яшьләргә хас балачыл тойгылар басып алдылар. </i>К.Насыйри</p><p> <b>Басып ату </b>Тиз генә басу</p><p> <b>Басып бетерү </b>1) Басу эшен тәмамлау</p><p>2) Тоташ каплап алып басу. <i>Алар заманында атлылар йөргән, ләкин хәзер үлән басып бетергән ташландык тар гына юлдан урман эченә кереп киттеләр</i>. В.Нуруллин</p><p> <b>Басып җибәрү </b>Кинәт, көтмәгәндә басу. <i>Иркәләнүгә өйрәнгән песи Җиһанша җизнинең: «Хайванкай, юлга ятып торма, әйдә, өйгә кер», – дип күтәреп алып керүен көткәндә, ачуыннан күзенә бернәрсә күренмәгән Җиһанша җизни, үзе дә белмичә, аның койрыгына басып җибәрде. </i>Һ.Такташ</p><p> <b>Басып җиткерү </b>Тиешенчә, ахырына кадәр басу</p><p> <b>Басып йөрү </b>Озак вакытлар басу эше белән шөгыльләнү. <i>Җәй көне үзләре кебек ирләр, егетләр белән, кыр эшенә китәләр, урманга йөриләр, тырма, сәнәк күтәреп, кибән салалар, --- көз килсә, таза, көчле беләкләрен сызганып, җырлаша-җырлаша, тула басып йөриләр. </i>Г.Ибраһимов</p><p> <b>Басып кую </b>1) Бер тапкыр басу хәрәкәте ясау</p><p>2) Лампа, самавыр кебек нәрсәләрнең утын киметү, томалау. <i>Басып куйган самавырын үрләтеп, чәй урыны әзерләде. </i>А.Шамов</p><p> <b>Басып тору </b>1) Әле, күз алдында, хәзер баскан булу. <i>Хатын-кыз ыгы-зыгы килде, әмма ирләр, карт-коры, түбән карап, карасына коелып басып торды. </i>М.Мәһдиев. <i>Ә кайсылары палуба кырыенда басып торалар. </i>Г.Лотфи</p><p>2) Баскан хәлдә калу, баскан торыш алу. <i>Абдулла, бөтен күңелен кошлар моңына биреп, дөньясын онытып басып торды. </i>Э.Касыймов. <i>Бүгенге көндә Баязит Аллаяров яшен тизлеге белән галәм гизми, сәгатьләр буе бер ноктада басып тора. </i>С.Сөләйманова. <i>Егетләр, телсез калып, бермәл сүзсез генә басып тордылар. </i>Н.Хәсәнов</p><p> <b>Басып чыгу </b>Тиз генә һәрберсенә берәм-берәм басу</p></p>
</table>
</body>
</html>