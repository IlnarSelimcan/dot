 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИСЕМ </b> <i>и.</i> <i> гар. </i> <b> 1.</b> 1) Кешегә тугач та бирелә торган шәхси атама; ат. <i>Кайчандыр Сәлимәнең исеме мәктәп стена газетасында еш кына мактап телгә алына, --- иде. </i>Г.Гобәй. <i>Тәбрия Гадилнең үзенә текәлеп караганын сизде, уңайсызлануын яшерү өчен сүз башларга ашыкты: – Бу кеше дөньяда шактый яши инде, ә исеме юк әле. </i>М.Маликова. <i>Баланың исеме, табигый ки, бала тууны теркәргә килгән кеше әйткәнчә язылып куела. </i>Тигез гомер итегез!</p><p>2) <i>сир. </i>Кешенең шәхси атамасы һәм фамилиясе. <i>Аргы баштагы ишеккә яңа язу кадаклаганнар: «Нурханова Фидая Госмановна». Сирәк исем, телгә дә бик үк җайлы түгел сыман. </i>М.Маликова. <i>--- мине Губин исеме белән якындагы концлагерьга китерделәр, аннан өчәү качтык. </i>З.Фәтхетдинов. <i>Азат Вергазов исеме олы әдәбиятта ныклап 1975 елда гына күренә башласа да, ул инде сигез китап чыгарырга өлгерде. </i>Р.Сверигин</p><p>3) Кеше яисә хайван кушаматы. <i>Килгән көнне үк, тиктормас аюга матрослар, сүз куешкандай, Михаил Топтыгин дип исем куштылар. </i>Н.Әхмәдиев. <i>Кушаматын да үзем бирдем: «Шаман». Яңгырап тора, шомлы да үзе. Малайларга шундый исем кирәк. </i>М.Насыйбуллин</p><p>4) Төрле предмет, күренеш, әйбер һ.б.лар атамасы. <i>Зур бер табак кәгазьне дүрт битле газета итеп яздым. Иң башта – газетаның исеме: «Сәлам». </i>М.Әмир. <i>--- дүрт битле район газетасының ике подвалын тутырып, «Батырлар үлми» дигән исем белән, Тәүгиз турында очерк басылып чыкты. </i>Х.Камалов. <i>– Мин ул парник хуҗалыгының исемен үк үзгәрттерәчәкмен әле! – ди Әнвәр, кайнарланып. – Совхоз итәчәкмен мин аны! </i>М.Маликова</p><p>5) Күрсәткән хезмәте өчен кешегә бирелә торган мактаулы атама.<i> Баш рольне уйнатсалар, миңа «РСФСРның атказанган артисты» исемен бирергә туры киләчәк. Шуңа куркалар. Исемне бирәселәре килми, жәллиләр. </i>М.Маликова. <i>Партбюроның һәм төзелеш комитетының берләштерелгән утырышы үзенең кичәге карары белән сезнең коллективка «Коммунистик хезмәт бригадасы» дигән мактаулы исем бирде. </i>Р.Кәрами. <i>«Герой» исеме турында сүз тимер юл күперен бомбага тотып кайтканнан соң кузгалган иде</i>. М.Юныс</p><p>6) Кешенең бер өлкәдә квалификациясен яки эш-хезмәттә тоткан урынын рәсми билгели торган атама; дәрәҗә. <i>--- Хрущёвка тәлинкә тоткан һәм шуның белән тамак туйдырган, фән кандидаты, докторы дигән исемнәр алу өчен ниләр генә кыйланмаган галим-голәмә хәзер Никита Сергеевич Хрущёвны сүгә. </i>Н.Әхмәдиев. <i>--- профессор-фәлән дигән зур исемнәрне алгач, шул дәрәҗәләренә күрә урыннар --- биләгәч, боларны рус, яһүд, чуваш галимнәре алдында күрсәтергә оят була башлады. </i>М.Мәһдиев. <i>1759 елның январенда Петербург Фәннәр академиясендә «член-корреспондент» дигән яңа фәнни исем кертелә. </i>Ә.Хуҗиәхмәтов</p><p>7) Нинди дә булса бер эшчәнлек өлкәсе атамасы. <i>«Рәссам» дигән зур исемең бар, дәрәҗәң бар ---. </i>З.Хөснияр</p><p>8) Кайбер кешеләрнең үзенә алган уйдырма исеме яки фамилиясе.<i> – Ә минем исемем – Андрей. – «Андрей» үз исемегезме? – Кыз Зәкинең икеләнеп торуын күргәч дәвам итте: – Димәк, кушамат? – Әйе, бу – минем кушаматым. </i>З.Фәтхетдинов</p><p>9) <i>лингв. </i>Предметны, затларны, күренешләрне белдерә, атый һәм килеш, тартым, сан белән төрләнә торган сүз төркеме. <i>--- татарда бернәрсәнең үзен, затын аңлаткан сүзләр исем --- була, дигән әсасны кабул итәргә туры килә. </i>Җ.Вәлиди. <i>Исем --- җөмләдә, күбесенчә, фигыль белән бәйләнешкә кереп, ия, тәмамлык, икенче бер исемне ачыклап, аергыч булып та килә. </i>Татар грамматикасы. <i>Җөмләдә исем теләсә нинди җөмлә кисәге булып килә ала. </i>Татар теле</p><p>10) <i>күч. </i>Танылганлык, дан, шөһрәт. <i>Аннары исемнәр турында… Мин егерме ел эшлим, ләкин минем исемем дә, наградаларым да юк. </i>Г.Әпсәләмов</p><p>11) <i>күч. </i>Кемнең яки нәрсәнең дә булса уңай яки кире сыйфатлары турында туган гомуми фикер; дан. <i>«Саран» дигән исемеңне чыгартмас өчен, кеше алдында хур булмаслык яшим дип, үзеңә күбрәк тота башлыйсың... </i>Г.Ибраһимов</p><p>12) <i>күч. </i>Абруй, авторитет; дәрәҗә. <i>Ә авылда аның тормышы азмы-күпме көйләнгән, эшендә дә «Гөлшәһидәбез» дип кенә торалар, халык алдында да исеме бар. </i>Г.Әпсәләмов</p><p>13) Нинди дә булса төркемгә яки оешмага карауны күрсәтә торган атама. <i>– Үз-үзеңне, дәрәҗәңне җиңәргә өйрән! – диде Зәйнанов. – Ни өчен «коммунист» исемен йөртәсең? </i>Х.Камалов. <i>– Сез, иптәш Вәзыйхов, эчеп-исереп, семьяда тавыш, җәнҗал куптарып йөрүегезне, хатыныгызны рәнҗетүегезне акларга уйлыйсызмы? «Коммунист» исемен пычратырга ирек бирмәбез! – диде Кадыйров. </i>Н.Әхмәдиев. <i>Сез дә Ленин төзегән партия члены исемен йөртәсез ләбаса!.. </i>М.Хәсәнов</p><p><b>2.</b> <i>с. мәгъ</i> 1) <b>исемендәге</b> Берәр кеше хөрмәтенә яки берәр вакыйга уңаеннан аталган. <i>Мине язу машиналары эшли торган заводның Вахитов исемендәге пионерлар отрядына вожатый итеп күчерделәр. </i>А.Алиш. <i>Бу хатны мин язам сезгә. Мин – Сөмбел Булатова, Советлар Союзы Герое Сәфәр Имашев исемендәге пионер дружинасының дружина советы председателе. </i>Г.Сабитов. <i>Менә Жан, мәсәлән, «Кара» дигән берәү җитәкләгән отрядны белә. Суворов, Невский, Ленин комсомолы исемендәгеләре дә шушы тирәләрдә генә югыйсә. </i>Ш.Рәкыйпов</p><p>2) <b>исеменә </b><i>юн. кил. </i>Кемгәдер адресланган, билгеләнгән, юнәлтелгән. <i>Кичә Мортаза Шәрипов дирекция исеменә --- аңлатма язып бирүне тәкъдим итте ---. </i>Р.Ишморат. <i>– Тагын бер кәгазь кирәк булыр, – диде полковник. – Хатын-кызлар төрмәсендәге баш табиб исеменә. </i>М.Маликова</p><p><b>3. исеменнән </b><i>рәв. мәгъ</i>. <i>чыг. кил. </i>1) Берәр кеше, оешма яки коллектив кушуы, әйтүе, соравы, теләге, үтенече буенча; аларның вәкиле буларак. <i>Раушания күчеп киткән елны ук үлеп киткән икән. Аның исеменнән сеңлесе Румия хат язып яткан. </i>З.Мәхмүди. <i>– Шәп эшләдегез бит, егетләр, көтмәгән идек, – ди совхоз директоры. – Сезгә әнә совхоз идарәсе исеменнән бүләк китердем. </i>Г.Сабитов. <i>Комсорг җәмәгатьчелек исеменнән кыскача гына речь белән туйны ачып җибәрде. </i>Х.Камалов</p><p>2) Берәр кешегә яки оешмага, коллективка бирелгән хокукларга таянып. <i>Әкрен кыймылдый торган булсалар, Совет исеменнән кыздыр үзләрен. </i>И.Гази</p><p> ◊ <b>Исем алу </b>Теге яки бу эшләре, холкы белән уңай яки тискәре яктан билгеле булу; дан, шөһрәт, ат казану. <i>Һәм шул эштә эшли торгач, Мактаулы бер исем алырсың. </i>З.Маннур. <i>«Бурсык» исемен алган Альберт Галиков – мафиянең тәэминатчысы, вак кибетләр хуҗасы, каракның да бик комсызы, конарсызы. </i>Г.Гомәр. <i>Нәтиҗәдә, артта сөйрәлгән коллектив бөтен юллар төзү идарәсендә, иң беренчеләрдән булып, «Коммунистик хезмәт коллективы» дигән мактаулы исем алуга иреште. </i>М.Хәсәнов. <b>Исем буяу </b><i>к. </i><b>исеменә тап төшерү</b>. <i>Аларын үзе дә җиренә җиткереп эшләргә тырышыр инде. Исемен буярлык итмәс. Кем бүләкләре, дигәндә, Исмәгыйль бүләкләре, дип кычкырып торырлык итәр. </i>М.Фәйзи. <i>– Ул ирнең исемен буяма, Сәрия. – Абау ла, хараплар икән! Әллә синең Арысланың ап-ак оекбаштан гына болытлардан сикергән фәрештәме? </i>Н.Гыйматдинова. <b>Исемгә чыгу </b>Уңай яки тискәре яктан билгеле булу, дан таралу. <i>Авыл хатыны булса да үткен нәрсә икән: шул җырлаудан исемгә чыгып, үзен шәһәргә алдырганнар. </i>Г.Ибраһимов. <i>Яратмасам да, әби, бу – бик зур оят эш бит, кеше күзенә нихәл итеп күренерсең. Кеше арасына исемем чыкса нишләрмен? </i>Г.Камал. <b>Исемдә генә </b>1) Элеккечә аталып та, үзенең элеккеге төп асылын, сыйфатларын югалткан әйберләр, күренешләр һ.б.лар турында. <i>Меньшевиклар белән эсерлар --- үзләренең чын йөзләрен ачтылар, --- исемдә генә эшчеләр партиясендә йөргәнлекләрен күрсәттеләр! </i>М.Гафури; 2) Сүздә берне әйтеп, чынбарлыкта шуның киресен эшләү, икейөзлеләнү, монафикълану турында. <b>Исеме аклану</b> Күрсәткән эше белән үзен аклап, элеккеге яки уйланылган тискәре фикерне юкка чыгару. <b>Исеме </b>(<b>исемнәре</b>)<b> алтын хәрефләр белән язылу </b>Ватанга, халыкка зур хезмәт күрсәтеп, тарихта исемнәре хөрмәт, ихтирам белән искә алына торган затлар турында әйтелә. <b>Исеме астында </b>Берәр кеше яисә оешма исеме белән, шул исем астында яшеренеп. <b>Исеме бар, җисеме юк </b>Исемлектә саналып йөреп тә, гамәлдә булмау. <i>– Үсмерләр клубының исеме генә бар әле, җисеме юк, – диде капитан чыраен сытып. </i>А.Вергазов. <b>Исеме белән атау </b>Хакыйкатьне, дөреслекне яшермичә ачыктан-ачык әйтү. <b>Исеме генә калу </b>(<b>булу</b>) 1) <i>к. </i><b>исемдә генә</b> (<i>1 мәгъ</i>.). <i>Россия өстендәге кара болытлар көннән-көн куера, --- хөррият союзлар тәмам бетте, хөррият матбугатның да исеме генә калып бара. </i>Ш.Мөхәммәдев; 2) Юкка чыккан, беткән, үлгән, югалган булу. <b>Исеме дә ишетелмәү </b>Бөтенләй булмау, күренмәү, югалу. <b>Исеме дә калмау </b>Бөтенләй бетү, югалу, тарихтан, халык хәтереннән бөтенләй төшеп калу, онытылу. <i>Шул золымнар тәмам бетеп, [реакциянең] исеме калмас җир йөзендә. </i>М.Гафури. <b>Исеме дә юк </b>Бөтенләй юк; бөтенләй күренмәү, булмау. <b>Исеме җәелү </b>Уңай яки кире яктан билгеле булу. <i>[Себер бае:] Сезнең монда бөтен дөньяга исеме җәелгән «Көфер почмагы» дигән чатыгыз кайда? </i>Г.Камал. <b>Исеме җисеменә муафыйк </b><i>к. </i><b>исеме җисеменә туры килү</b>. <i>Исеме җисеменә муафыйк һәм Камилә, Мөршидә; Булмыйдыр түзеп күралмый көн дә барып күршегә. </i>Җыр. <b>Исеме җисеменә туры килү </b>Тышкы күренеше эчтәлегенә яраклы, муафыйк булу; нинди булып күренсә, асылы белән нәкъ шундый булып чыгу. <i>«Машиналар каберлеге». Исеме җисеменә бик туры килә аның. Язгы-көзге пычракларда гына түгел, җәй урталарында да машиналар батып, ватылып ята монда. </i>М.Хәсәнов. …<i>Касә-күл! Исеме җисеменә туры килә икән. Тирән яшел касә төбендә, ялтырап, көзге кебек кечкенә генә, түп-түгәрәк күл [ята]. </i>Г.Сабитов. <i>Җамбулның теле болай да сөяксез. Исеме җисеменә бик туры килә. </i>М.Әмирханов. <b>Исеме китү </b>Дан, шөһрәт таралу. <i>Исеме киткән аның Зәй буена... </i>С.Хәким.<b> Исеме</b>(<b>н</b>)<b> күтәреп йөрү </b>Кылган эше кешенең исеменә, дәрәҗәсенә, һөнәренә һ.б.ларга туры килмәү, лаек булмау. <i>Җитәр инде, кәрәкә балыклары тотып, чалбар төпләребезне юешләп, «балыкчы» исемен байтак күтәреп йөрдек. </i>Ф.Хөсни. <i>Динчелек исеме күтәреп, суфыйлык сатып, яңа фикерләрне сүгеп, үзеңнең шәригать буенча йөрүең шушымыни? </i>М.Фәйзи. <i>Үч иткәндәй, «инженер» дигән исем күтәреп йөргән буласың ич, адәм мәсхәрәсе! </i>М.Хәсәнов. <b>Исемем </b>(<b>фәлән</b>)<b> булмасын </b>Берәр нәрсәне һичшиксез эшләячәген ант итеп әйткән сүз.<i> Шул… шул сарыктан синнән күбрәк акча чыгармасам, исемем Хәяли булмасын! </i>А.Вергазов. <i>Шушы беркатлы шагыйрьне дә хәйләләп отмасам, исемем хатын-кыз булмасын! </i>М.Маликова. <i>Мин, дип әйтә икән, ди, ни эшләсәм дә эшләрмен, шул Хафизаны Хафиз кулыннан тартып алмасам, дөньяда исемем Кәрим дә булмасын, дөньяда йөрмим, дип әйтә икән, ди. </i>Г.Камал. <b>Исемен аклау </b>Кемнең дә булса гаепсезлеген раслау.<i> Аңламассың бу ирләрне! --- Кичә, исемен акларга кушып, бөтен редакциягә шаулады, ә бүген «кирәге юк» имеш. </i>Н.Гыйматдинова. <b>Исеменә күләгә төшерү </b><i>к.</i><b> исеменә тап төшерү</b>. Исемен пычрату. <i>Мәгънәсез бер очрак аркасында, яшьләр минем яхшы исемемә шактый ямьсез күләгә төшерделәр. </i>Г.Әпсәләмов. <b>Исеменә күчерү</b> Теге яки бу әйбергә, милеккә икенче кешене хуҗа, ия итү. <i>Атасы уналтынчы елны ук --- хәзинәдән бер өлешен Швецария банкына, Әнвәр исеменә күчереп куйды. </i>З.Фәтхетдинов. <i>Ә йорт-җир – һәммәсе Сәйдә исемендә. Ялгыш итте Кәрим: үз исеменә күчерергә башы җитмәде. </i>Ә.Галиев. <i>Бер нәрсәне онытмагыз: мирас малын үз исемеңә күчерү, бер яктан караганда, һич тә мәҗбүри эш түгел. </i>Юлдаш. <b>Исеменә тап төшерү </b>Кемнеңдер исемен пычрату, яманатын чыгару. <i>Бу юньсез дә әтисенең исеменә тап төшерүдән тайчынмаган! </i>М.Хуҗин. <i>Җыр тынгач, укытучы сорау бирде: – Муса Җәлил исеменә тап төшермәскә, аны лаек йөртергә кирәк. Булдыра алырбызмы икән соң? </i>Р.Хафизова. <i>Без шәһәребезне чиста куллар белән төзергә тиешбез, ә менә Закирова кебек әхлаксыз кешеләр «архитектор» исеменә тап төшерәләр. </i>М.Маликова. <b>Исеменә язу</b> 1) Теге яки бу әйбернең, милекнең, мирасның хуҗасы, иясе итеп рәсми билгеләнү. <i>Ул йортның Апанаевларныкы икәнлеген белмиләр дә: чыбык очы кардәшләре исеменә язылган. </i>З.Фәтхетдинов; 2) Кемне дә булса баланың әтисе итеп яздыру, балага аның фамилиясен бирү. <i>Аның әйткәннәренә карап, районда баланы минем исемгә яздылар ---. </i>Ә.Моталлапов. <b>Исемендә булу</b> Теге яки бу әйбернең кемнең дә булса милкендә саналуы яки исеме белән аталып йөртелүе. <i>Монда бәләкәйрәк фирмалар мәзин исемендә булалар. </i>Г.Тукай. <b>Исемен селкү </b>Кемне дә булса күп мәртәбә начар яктан искә алу. <i>--- минем исемне болай да җитәрлек селкеделәр ул көнне. </i>Ф.Хөсни. <b>Исемен таплау </b><i>к. </i><b>исеменә тап төшерү</b>. <i>Кешеләр Нисадан Моназыйрның хәлен белешмәделәр, Моназыйр алдында Нисаның исемен телгә алсалар, бу аларга Таукашка ерак Пенза якларыннан килен булып төшкән Хәйрелбәрәшнең исемен таплау булыр кебек иде. </i>М.Хуҗин. <b>Исемен телгә алмау </b>Берәр кеше яки нәрсә турында сөйләмәү, оныту. <i>Летучкада профессор кеше күзенә күренмәслек итеп әрләр, дип көтте Гөлшәһидә. Ләкин летучкада профессор аның исемен дә телгә алмады. </i>Г.Әпсәләмов. <i>[Миләүшә] --- яңадан Әлфреднең исемен телгә алырмын димәгән иде. </i>Ф.Яруллин. <b>Исемен чәйнәү </b>Кемнең дә булса кат-кат гайбәтен, яманатын сату. <b>Исемен чыгару </b>Кемгәдер начар исем тагып хур итү. <b>Исеме телгә кермәү </b>Кемне яки нәрсәне дә булса берәүнең дә исенә төшермәве, бөтенләй онытылуы. <i>Нишләптер, Заһир абыйның исеме бөтенләй телгә кермәде ---. </i>М.Маликова. <b>Исеме телдән төшмәү </b>1) Кемне яки нәрсәне дә булса гел искә төшереп тору, һәрвакыт истә тоту. <i>Шул кеше дә газетада эшли бит әле, дигән уй килде башыма. --- Летучкаларда исеме телдән төшми. </i>Л.Ихсанова. <i>Аның исеме телдән төшмәде. Кеше күзенә күренерлеге калмады Варисның. </i>М.Хәсәнов. <i>Хатыннар, кузгалып киткәч тә, Җәмит исемен телдән төшермәделәр. </i>Н.Хәсәнов; 2) Исеме киң таралу. <i>Партиянең егерменче съездыннан соң исеме телдән, --- төшми башлаган генераль секретарь Мәскәү язучылары --- белән очрашулар үткәрә икән, дип ишетәбез. </i>Л.Ихсанова. (<b>Фәлән</b>)<b> Исеме харам булсын </b><i>к. </i><b>исемем </b>(<b>фәлән</b>)<b> булмасын</b>. <i>Әгәр шушы Хәлилнең кулыннан Галиябануны тартып ала алмасам, Исмәгыйль исеме миңа харам булсын! </i>М.Фәйзи. <b>Исеме чыгу </b>Яхшы яки яман яктан даны таралу. <i>Кеше арасына исемем чыкса, нишләрмен? Бер исемең чыккач, кая барасың? </i>Г.Камал. <i>Авылда «кияүгә барып кайткан» исеме чыккач, Бибисада бала булдыру теләге туды. </i>С.Сөләйманова. <i>Исеме чыгудан куркып, күләгәдә шыпырт яшәргә теләгәннәр кулдан-кулга күчә китте. </i>А.Гыйләҗев. <b>Исем җәю </b>Даны, шөһрәте таралу, дан казану. <i>Шәкертләр, Җиһанша хәзрәт мәдрәсәсенә килеп, еллар үтеп, хәлфә булып исем җәйделәр. </i>З.Һади. <b>Исем казану </b><i>к. </i><b>исем алу</b>. <i>Асыл сөяк чабышкы атлар, үз тирәсендә исем казанган көрәшчеләр, шәп йөгерүче егетләр бу җыенга йөзәр чакрымнан киләләр ---. </i>Г.Ибраһимов. <i>Хәзер исә Камилә мәгълүм дәрәҗәдә исем казанган журналист булып үсеп җитте ---. </i>М.Маликова. <b>Исем китү</b> Дан казану, дәрәҗәгә ирешү.<i> Исеме киткән аның Зәй буена... </i>С.Хәким. <b>Исем күтәрү </b><i>сөйл. </i>1) Берәр дәрәҗәгә ирешү яки хаксызга кимсетелү, җәберләнү турында. <i>Син абзыеңны сәүдәгәр булмаска үгетләгәндә дә, үзең өчен куркып кына, «сәүдәгәр энесе» исемен күтәрү ихтималлыгыннан шикләнеп кенә үгетлисең. </i>М.Әмир. <i>--- «ирдән кайткан» исеме күтәреп, сезне дә оятлы итәсем килми. </i>Р.Мулланурова. <i>Иртәгә берәүсенең хәләле буласы ят ирдән җылы урлаган угры хатынга охшаган иде ул. Андый хурлыклы исемне күтәрүгә караганда, туңып үлүең мең өлеш артык иде. </i>Н.Гыйматдинова; 2) Ниндидер исемгә лаек булу. <i>«Архитектор» исеме күтәреп йөрүче кеше мин. </i>М.Маликова. <i>Кешеләр... дип уйланып калды Нургаяз. Кем белә, ә, бәлки, «кеше» исемен күтәрерлекләре булмагандыр. </i>Р.Мөхәммәдиев. <b>Исем өчен (генә) </b>(<b>булса да</b>) 1) Бөтенләй, бер дә (табып булмау, очратмау һ.б.ш.лар турында); 2) Аз гына булса да. <i>Комик актёр каптырган биш балыктан, исем өчен булса да, уха пешерделәр. </i>С.Сөләйманова. <i>Минсафның әле моңа тикле шушы сәнгатькә юри дә караганы, Зөбәрҗәтен исем өчен дә мактаганы булмады бит!.. </i>Х.Сарьян; 3) Кечкенә генә. <i>Укуны тәмамлаганчы, аннан да бигрәк, ата-анадан әдәп өчен генә булса да ризалык сорап, исем өчен генә булса да туй ясаганчы, мондый хәлне булдырмаска кирәк иде</i>. М.Маликова; 4) Бер дә булмаганчы. <i>– Минем урынбасар бар бит инде, тик эшләми генә, – диде Җәүһәрия көлеп. – Алай да торсын әле ул үз урынында. Исем өчен генә булса да. </i>М.Маликова. <b>Исем пычрату</b> <i>к. </i><b>исеменә тап төшерү</b>. <i>--- милиция килеп эзләсен, каракның эзенә төшсен, абый! Ул чакта минем исемне берәү дә пычрата алмый. </i>С.Зыялы. <i>Гайбәтчеләр теленә кереп, берәүнең дә исемен пычратасы килми. </i>Л.Ихсанова. <i>Башка берәү булса, эшне аннан-моннан оформить итәр иде дә судка тапшырыр иде. Ә без, күрәсең, алай итмәдек. Ничек кенә булса да синең исемеңне пычратмыйча саклап калып булмасмы дип тырышу иде. </i>М.Хәсәнов. <b>Исем сату </b>1) Абруй, дәрәҗә төшерү, яхшы исемен пычрату. <i>Сугыш миннән хыянәтче ясады. Юк, юк, мин исемемне дә, ватанымны да, халкымны да сатмадым. </i>М.Әмирханов; 2) Берәр кеше турында гайбәт сөйләп, аның яманатын чыгару.<i> Кыз баланың исемен сатарга оялмадылар инде [алар]. </i>Н.Исәнбәт. <b>Исем тагу </b>Кемгә дә булса ниндидер сыйфаты яки гамәленнән чыгып хурлап, мәсхәрәләп атау. <i>«Сатлыкҗан» исемен кешегә такканчы энәсеннән-җебенә кадәр тикшерергә --- кирәк. </i>Я.Зәнкиев. <i>Ә сез, тәти егетләр, аның шундый бәя биреп бетергесез хезмәтләре өчен, тоткансыз да аңар кимсетү исеме таккансыз. </i>Г.Гобәй. <i>Ә мине... «балта остасы» дигән исем тагып, мыскыл итеп, җыен хатын-кыз янына – корректорскийга күчерделәр. </i>Х.Сарьян. <b>Исем таралу </b><i>к. </i><b>исем җәю</b>. <i>Ә Әгъләм дигәннәре Минзәлә якларының бик тә хәлле, исеме тирә-яктагы авылларга таралган кеше була. </i>Г.Ахунов. <b>Исем тоту </b>Берәр исем күтәрү, берәр исемгә, дәрәҗәгә лаек булу яки лаек дип саналу. <b>Исем чәчү </b><i>к. </i><b>исем сату</b> (<i>2 мәгъ</i>.). <i>Эчерми булмый, беркөн ул мине тегендә күргән иде, эчертмәсәң, ул аннары бөтен дөньяга исемеңне чәчеп йөри. </i>Г.Камал. <b>Исем чыгару </b>1) Берәр кеше турында, гадәттә, начар хәбәр тарату, яман исем тагу. <i>Ул бит Зиннәт турында «начар малай» дигән исем чыгарды. </i>А.Шамов; 2) Нинди дә булса сыйфатлары белән үзен таныту, билгеле, атаклы, данлыклы итү. <i>Ул инде исем чыгару өчен ниләр генә эшләми. </i>Н.Исәнбәт. <i>Ул – авылда атларының яхшылыгы белән исем чыгарган кеше. </i>Г.Ибраһимов; 3) Шикләнүләргә, имеш-мимеш таралуга нигез булу, начар ат чыгуга сәбәп булу. <i>Сафа абый, ташла син мине, зинһар, йөрмә, исемемне чыгарма! Күңелем шикләнә минем. </i>А.Шамов</p></p>
</table>
</body>
</html>