 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙӨРТҮ</b>  <i>ф.</i> <b>1.</b> 1) Кемне яки нәрсәне дә булса ярдәм итеп, җитәкләп, озатып яки хәрәкәтенә юнәлеш биреп алып бару, ияртү. <i>– Ә</i>... – <i>дип кул селтәде Пономарев, – кызларны ул [походта] бер атнадан да артык йөртмәде</i>. Р.Мөхәммәтҗан. <i>Киресенчә, [Кубрат хан] алай артыннан көтү-көтү ат йөртте.</i> М.Хәбибуллин</p><p>2) Йөрергә ирек бирү, рөхсәт итү. <i>Милицияләр урамнан йөртмиләр, әллә кайлардан Кабан күлләре аша әйләнеп кайттым.</i> Т.Гыйззәт</p><p>3) Күңел ачу, ял итү урыннарына алып бару, берәр нәрсә күрсәтеп йөрү.<i> --- машинасына ыбыр-чыбыр балаларны төяп, әллә кайлардан үзләрен йөртеп кайтарды. </i>Ә.Еники</p><p>4) Халык алдына алып чыгу, тамаша кылдыру яки гаебен фаш итеп йөрергә мәҗбүр итү (мәс., җәнлекләрне, кешеләрне һ.б.ны)</p><p>5) Кемне дә булса җәяү яки транспорт чарасында алып бару, хәрәкәт иттерү. <i>Кайчагында кичләрен Рөстәм Фәридә белән Кәримәне, көймәгә утыртып, Дим өстендә йөртә.</i> С.Җәлал. <i>Мин бит сине бүген көймәдә йөртергә тиеш.</i> Н.Фәттах</p><p>6) Нәрсәгә дә булса күнектерү, өйрәтү һ.б.ш. максат белән йөрү. <i>Ат йөртергә чыгу</i></p><p>7) Үзен, үзен-үзе сүзләре белән килгәндә, «йөрерлек хәлдә булу» мәгънәсен белдерә</p><p>8) Парлы биюдә иптәшеңнең хәрәкәтенә юнәлеш бирү, аны үзеңнең бию хәрәкәтләреңә ияртү. <i>[Бәхтинең] Кыюлыгы, танцыда бик яхшы йөртә белүе, үз-үзенә ышанып, кулбашларын сикертеп сөйләшүе һәм кара мыегы Идага һаман ошый барды.</i> Н.Фәттах</p><p>9) Җитәкләү, берәүнең эш-гамәлләренә юнәлеш биреп тору. <i>Кыскасын гына әйткәндә, бөтенләй чеп-чи наданнар; шулай була торып та, ирләрен үз әмерләре белән йөртергә тырышалар.</i> Г.Камал</p><p>10) <i>тех. </i>Үзенә ияртеп яки берәр төрле ысул белән тәэсир итеп, нәрсәне дә булса хәрәкәткә китерү, эшләтү (механизмнар, энергия чыганаклары турында); берәр төрле транспорт чарасының хәрәкәте белән идарә итү. <i>Идел өсләрендә пар машиналары йөртәләр.</i> Т.Гыйззәт. <i>Капитан Дурашин, манёвр ясап, пароходны әле һаман да бер алга, бер артка йөртә иде. </i>X.Садрый</p><p>11) Авыр әйбер, товар һ.б.ш. нәрсәләрне бер урыннан икенче урынга алып бару, ташу; тарату. <i>Кыш көннәре ул почта йөртә торган иде.</i> Г.Бәширов. <i>Шофёр, син машинаң белән Ил байлыгын ташып йөртәсең</i>. И.Юзеев</p><p>12) Чакыру, чакырып тору, килергә мәҗбүр итү. <i>Мәгәр милициягә чакыртып, прокурорга йөртеп, кат-кат судка чакырып теңкәсенә тиделәр</i>. А.Гыйләҗев</p><p>13) Терлекне барлап, күзәтеп, аларның хәрәкәтенә юнәлеш биреп йөрү. <i>Көтү йөртү</i></p><p>14) Нәрсәне дә булса кул, бармаклар ярдәмендә хәрәкәт иттерү. Һилалов --- медиаторны гаҗәп бер осталык, матурлык белән йөртә. Җ.Фәйзи. <i>[Нуриман] Язу өстәленә җәеп салган сызымы өстендә карандашын йөртте.</i> Ә.Мушинский. <i>Илгиз каләмен ышанычлы йөртә. </i>Ф.Сафин</p><p>15) Әле бер, әле икенче якка хәрәкәт иттерү. <i>Ят тракторчы очлаеп торган ияген селкетеп, тәмәкесен иренендә шудыртып йөртте.</i> А.Гыйләҗев. <i>Ул, ашыкмыйча гына, тәмәкесен авызының әле бер, әле икенче ягына йөртеп, бармаксыз уң кулы белән азаплана-азаплана, атын тугарырга кереште. </i>Р.Мөхәммәтҗан</p><p>16) Нәрсәне дә булса һәрвакыт үзе белән алу, янында тоту. <i>Янымда акча йөртергә мин җүләр түгел.</i> Г.Камал. <i>Аннары тагын шул ук ыштан бөрмәсенә бәйләп, ул иске күн кынында кечкенә үткен пычак та йөртә иде. </i>Ә.Еники. <i>[Хәниф абый:] Озак йөрттем мин бу нәнине [авыз гармунын] үзем белән. </i>Н.Дәүли</p><p>17) Үстерү (сакал, мыек, чәч турында)</p><p>18) <i>күч.</i> Кемне яки нәрсәне дә булса күңелдә саклау, онытмау; гел истә тоту. <i>[Ильяс] Рәгыйдәне еллар буе күңелендә йөрттеме? Йөртте.</i> Ә.Баянов. <i>Менә шундый тыелган күкрәү йөртә иде ул күкрәгендә.</i> З.Садыйков</p><p>19) <i>күч</i>. Билгеле сыйфатка, үзлеккә ия булу, үзендә бер билге булу. <i>Без барыбыз да – заман продукциясе. Үзебездә заманның плюсларын һәм минусларын йөртәбез. </i>Г.Ахунов</p><p>20) <i>күч</i>. Кемне яки нәрсәне дә булса, ишләреннән аеру өчен, өстәмә исем яки кушамат белән атау. <i>Мәрфуга апа дип, без үзебезнең күрше Габдрахман абзыйның олы кызын йөртәбез</i>. Ф.Әмирхан. <i>Әнисен авылда «кибетче Саймә» дип йөртәләр</i>. Р.Низамиев. <i>Соңыннан белдем: бер-берсеннән аерылмый йөргәнгә, авылда аларны «өчлек союзы» дип йөртәләр икән</i>. Р.Сибат // Мактаулы исемгә ия булу. <i>Күпме еллар күмәк хуҗалык рәисе булып, атказанган хезмәткәр исеме йөртеп, ничек эшләгән соң ул?</i> З.Дәүләтов.<i> Бүген безнең гаиләбездә бишебез дә «атказанган» дигән мактаулы исемне йөртә.</i> Шәһри Казан</p><p>21) <i>күч</i>. <i>Исем, фамилия </i>сүзләре янында килгәндә, кем исемендә яки фамилиясендә булуны белдерә. <i>Ул бит әнкәсенең фамилиясен йөртә.</i> Г.Гыйльманов</p><p>22) <i>күч</i>. Кемне яки нәрсәне дә булса башка бер әйбер белән чагыштырып әйтү, исәпләү, шулай дип уйлау, шундый дип йөрү. <i>Алар, күрәсең, үз араларындагы бу яшь хатынны сабый чутында йөртәләр иде.</i> М.Маликова. <i>Тормышта фәләнчәрәк кешене мин хыялда төгәнчәрәк итеп йөртәмме соң әллә?</i> Б.Камалов</p><p>23) <i>күч</i>. Берәр нәрсә аша җибәрү, тапшыру. <i>Хат йөртү</i></p><p>24) <i>күч</i>. Гайбәт тарату, сүз чыгару. <i>Гомумән, Нургалиевләр затында сүз йөртү юк та бугай, әнә Югары Авылда тордылар, Мәрьямбикә карчык ул-киленнәре, кыз-кияүләре хакында авыз ачып берни сөйләмәде</i>. А.Гыйләҗев</p><p><b>2.</b> <i>ярд. ф. функ.</i> Кайбер исемнәр янында килеп, шул исемнәргә бәйләнешле эш-хәрәкәтне алып баруны, шул юнәлештә башкаруны белдерә. <i>Әләкләрнең бер ише Сәлимгәрәй мөфтигә җибәрелә, шул ук вакытта эшне икенче канал буенча да йөртәләр: губернаторга язалар</i>. А.Расих</p><p> <b>Йөртә башлау </b>Йөртергә тотыну. <i>Сугышка алынган елны ул инде үзе машина йөртә башлаган иде.</i> Н.Фәттах. <i>Минем шәкертләрем инде буй үстереп, мыек йөртә башлагандыр.</i> Н.Дәүли</p><p> <b>Йөртә тору</b> Озак вакыт берсеннән икенчесенә йөртү. <i>Аннары минем эш кузгатучылар кирәкле кәгазьләр җыеп бетергәнче, тиешле экспертизалар алганчы һәм эшне бер инстанциядән икенчесенә күчереп йөртә торгач, корольнең үзен алып аттылар.</i> Р.Мостафин</p><p> <b>Йөртеп алу </b>Тиз арада, кыска вакыт эчендә йөртү. <i>Хәлимә карчык кесәсеннән тәсбих чыгарып төймәләрен арлы-бирле йөртеп алды</i>. Н.Дәүли. <i>Урта бер җиргә чыгып басып, каршысында диңгез сыман дулкынланып торган халык төркеменә – хәрбиләргә күз йөртеп алды ул</i>. Р.Мөхәммәдиев</p><p> <b>Йөртеп бетерү</b> Тулысынча, гел дә, барысын да йөртү. <i>Баланы гомер буе ата-ана җитәкләп йөртеп бетерә алмый. </i>Ф.Яруллин</p><p> <b>Йөртеп җибәрү</b> Йөртә башлау, йөрергә этәргеч бирү. <i>Мин аңа үзем майтарган эшләр турында хисап бирдем һәм, әүвәлге урынына элеп куелган сәгатькә күрсәтеп: – Йөртеп җибәрү хокукы синеке, – дидем</i>. А.Тимергалин</p><p> <b>Йөртеп кую</b> Аз гына, кыска вакытлы, бер тапкыр йөртү. <i>--- юка, гүзәл затларның битендәге пудра шикелле генә, дип, уң кулын, бармакларын мамык тампоны тоткан кебек җыеп, бите тирәсендә йөртеп куя</i>. К.Шакиров</p><p> <b>Йөртеп тору </b>Һәрвакыт, бертуктаусыз йөртү. <i>Әнә бит ул, ычкыну дәрте белән тарткаланып, калкавычны тибрәтә-тибрәтә, үзе дә җепне як-якка йөртеп тора</i>. Ф.Баттал</p><p> <b>Йөртеп чыгу </b>1) Һәрберсен, берсен дә калдырмыйча йөртү</p><p>2) Нәрсәне дә булса башыннан алып ахырына кадәр йөртү. <i>Тикшерүче телеграммага күзләрен йөртеп чыкты: «Иртәгә юлга чыгам. Әзер булып тор».</i> Ф.Галиев. <i>«Исәнме-саумы» юк, тәбәнәк гәүдәлесе калын каш астындагы чепи күзләрен өй эчендә ялт-йолт йөртеп чыкты</i>. P.Кәрами</p></p>
</table>
</body>
</html>