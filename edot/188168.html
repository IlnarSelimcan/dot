 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БЕЛГЕРТҮ </b> <i>ф.</i>  1) Читләтеп кенә булса да әйтеп сиздерү, аңлату, яшереп калдырмау. <i>Юк, юк, аңарга әйтергә һәм белгертергә ярамас, башкача бер хәйлә табарга кирәк. </i>Ш.Мөхәммәдев. <i>Катыга бәрелеп, азрак тез башы яңгыраган булса да, белгертмәдем, тиз генә чыгып киттем. </i>М.Гали. <i>Гомәрнең бу сүзе бетүгә, арада иң кечкенәбез булган Сара да бару турында уйга калганлыгын белгертте: – Әнине сагынмый чыдый алмам шул мин! – диде ул. </i>Ф.Әмирхан. <i>[Йортта калган хайваннар үрдәккә:] «Ләкин, берүк, нишләп йөрүеңне берәүгә дә белгертәсе булма!» – дигәннәр. </i>А.Алиш</p><p>2) Сизелер-сизелмәс я аерым билгеләре күрсәтеп тору. <i>Элек җиткән кеше, үзенең элек җиткәнлеген белгертер өчен, кояшның тап уртасында, кадак кагып, бүреген элеп куярга тиеш. </i>Ш.Камал. <i>«Самолёт» конторында пароход килгәнен белгертү өчен флаг та күтәрелде. </i>Ш.Мөхәммәдев. <i>Балаларга бу: «Мин сез наяннарны беләм бит», – дигән сыман хәйләкәр, шуның белән бергә дусларча сердәшлекне белгертә торган караш иде. </i>Ә.Фәйзи. <i>– Һо-һо-һо, – дип, ымлык белән генә белгертә алды Мөхәммәдәмин үзенең тәүге тәэсирләрен, теленә бу гүзәллеккә бәрабәр сүзләр килми торды</i>. М.Әмирханов</p><p>3) Билгеле итү, күрсәтү, белдерү. <i>Һәммә урам һәм тыкрыклар бергә килеп кушылган чатта, көтүнең кайда җыелуын белгертеп, чыбыркы шартлады. </i>Р.Мөхәммәдиев. <i>Бу факт Асоевның үз хакын яхшы белүче, эшлекле, кешене погонына карап кына бәяләми торган киң күңелле булуын белгертә иде</i>. Х.Камалов</p><p>4) <i>сөйл. </i>Аңлату, җиткерү. <i>Ата-бабаның Еллар көч түгеп Тапкан гыйльменнән Безгә син белгерт! </i>Н.Исәнбәт</p><p> <b>Белгертә башлау </b>Белгертергә тотыну. <i>Татарлар ушбу заманда үзләренең дөньяда барлыкларын белгертә башладылар</i>. Г.Тукай</p><p> <b>Белгертә төшү</b> Тагы да бераз белгертү</p><p> <b>Белгертеп алу </b>Бераз, кыска гына белгертү. <i>Ул, башын чайкап, гаҗәпкә калуын белгертеп алды</i>. Х.Камалов</p><p> <b>Белгертеп бетерү </b>Күп кешегә яки барысын да ахырга кадәр белгертү. <i>Юк, дусты гына түгел иде Хәмәт! «Дус» дигән бер кыска гына сүз аларның бер-берсе өчен кем булганлыгын әйтеп, белгертеп бетерә аламы соң?!</i> М.Вәли-Барҗылы</p><p> <b>Белгертеп калу </b>Белгертергә өлгерү, белгертергә ашыгу. <i>Әйтерсең ул элек үзе дә аңлап, белеп бетермәгән һәм әйтеп өлгермәгән хисләрен белгертеп калырга теләгән</i>. Р.Нуруллина</p><p> <b>Белгертеп кую </b>Алдан белгертү. <i>Икенче көнне, ашханәдән кайтып, чәй эчәргә утырыр алдыннан, Сабир белгертеп куйды: – Җегетләр, чәйдән соң беркая чыгып китмәгебаз, сөйләшәсе сүзләр бар</i>. А.Алиш</p><p> <b>Белгертеп тору </b>1) Әледән-әле, еш белгертү; бертуктаусыз белгертү. <i>Безнең матбугат чаралары да аңа битараф калмады, үз фикерләрен белгертеп тордылар</i>. М.Әмирханов. <i>Әлеге истәлекле бүләкләре белән Бакый Урманче бүген дә үзенең барлыгын белгертеп тора</i>. У.Альмеев</p><p>2) Әле, хәзер белгертү. <i>Шартлау утлары гына төн караңгылыгында зилзиләнең кай төштә икәнен белгертеп тора</i>... Х.Камалов</p><p> <b>Белгертеп үтү</b> Сүз уңаенда белгертү. <i>Соңгы сүз итеп, аның иҗатын һәм исемен киләчәк буыннарга саклау кирәклеге турындагы фикерләремне дә белгертеп үтим</i>. Л.Хәмидуллин</p></p>
</table>
</body>
</html>