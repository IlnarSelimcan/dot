 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БАШКАРУ</b>  <b>I</b>  <i>ф.</i>  1) Эшләнәсе эшне үтәү, тормышка ашыру, гамәлгә ашыру. <i>Булат ишетсә, әйтер инде, гомердә бер эш тапшырдым – шуны да башкара алмадың, дияр. </i>Г.Ибраһимов. <i>Һәркем илдә гүзәл эш башкара. </i>Ә.Ерикәй. <i>Театрның икенче дирижёры Пазовский «Фауст» операсын һәм «Файдасыз саклык» балетын әзерләде, һәм ул бу эшләрне аерым мәхәббәт белән башкара. </i>М.Җәлил. <i>Калганын үзем башкарырмын. </i>Ш.Маннур</p><p>2) Тамашачы алдында чыгыш ясау. <i>Алла Сизова белән Рудольф Нуриев Адольф Аданның «Корсар» балетыннан атаклы па-де-де вариациясен башкарып дан казандылар. </i>Р.Вәли. <i>Менә берсе хор кырыена чыгып игълан итте, хор «Амур дулкыннары»н башкарачак икән. </i>М.Мәһдиев. <i>Үзебезнең яшь һәм талантлы музыкантларыбыздан Мәхмүт иптәш үзенең, арзанлы гына булса да, ифрат яхшы тавышлы гармунында Көнчыгыш Азия һәм Көнбатыш Европа классикларының мәшһүр әсәрләреннән арияләр башкарачак. </i>Ш.Камал</p><p> <b>Башкара бару </b><i>к. </i><b>башкарып бару</b></p><p> <b>Башкара бирү</b> Башкаруын дәвам итү</p><p> <b>Башкара килү </b>Дәвамлы һәм даими рәвештә, нинди дә булса эш башкару.<i> [Айрат Арсланов] --- язучы белән укучы, шагыйрь белән тамашачы арасында, инде ярты гасыр, үзенә бер вәкаләтле илче ролен башкарып килә</i>. Р.Әхмәтҗан</p><p> <b>Башкарып алу </b>Аз гына, кыска вакытлы башкару. <i>Сугыштан соңгы елларда биредә A. Шамов та мөхәррирлек вазифасын башкарып ала</i>. Р.Гыймадиева</p><p> <b>Башкарып бару </b>Һәрберсен, бер-бер артлы башкару. <i>Һәрбер авылда, туктап, үзләренең кара эшләрен башкарып баралар, ди</i>. Т.Нәбиуллин. <i>Аның беркайчан колы-карасы булмаган, хуҗалыктагы барлык эшне алар шулай үз көчләре белән башкарып барганнар</i>. Н.Фәттах</p><p> <b>Башкарып бетерү </b>Барысын да башкару. <i>Безне ирекле ихтыярдан һәм данның безгә тиешле өлешеннән аермас өчен, Алла барысын да үзе башкарып бетерми</i>. Н.Макиавелли</p><p> <b>Башкарып бирү </b>Башкарырга ярдәм итү, эшләргә ярдәм итү</p><p> <b>Башкарып җиткерү </b>Вакытына башкару, башкарырга өлгерү</p><p> <b>Башкарып йөрү</b> Һәрберсен, булган берсен, анысын-монысын башкару. <i>Шуннан соң Газизә апа байбикәнең өендә аның өй эшләрен, тегү-чигүләрен башкарып йөрде. </i>Ә.Фәйзи. <i>Әти, Госмановларның приказчикларына самавыр куеп, ашамлык-эчемлек ташып, төрле йомыш башкарып йөри</i>. Р.Мостафин</p><p> <b>Башкарып кайту </b>Нәрсә булса да эшли алу, булдыру. <i>Шул йөкне башкарып кайтканда гына, мин сине кичерә алырмын</i>. М.Хәбибуллин. <i>Мин, әби, ерактан… Бер эш башкарып кайтып киләм. Хәзер менә ничек тә, исән-сау килеш, үзебезнекеләр ягына чыгарга кирәк</i>. Ф.Кәрим</p><p> <b>Башкарып калу </b>Башкарырга өлгерү</p><p> <b>Башкарып карау </b>Нәрсә дә булса эшли алу мөмкинлеген ачыклау өчен, ни дә булса эшләп, сынап карау. <i>Сәләтне ачыклау өчен, баланың шул юнәлештәге эшне башкарып каравы кирәк</i>. А.Низамов</p><p> <b>Башкарып килү </b>Электән үк, озак еллар даими башкару. <i>Әнә ничә колхозның эшен башкарып килә бит ул! </i>Г.Бәширов. <i>--- Балтыйк буе республикаларында, ерак чит илләрдә гастрольләрдә булып, үзенең милли-мәдәни вазифасын зур фидакярлек белән башкарып килә. </i>Татар театры</p><p> <b>Башкарып кую </b>Алдан башкару; башкарырга өлгерү. <i>--- ул – ярдәмчел, теләсә нинди эштә дә, болай итсәм, ничек булыр икән, дип уйланып тормый, башкарып та куя</i>. Д.Бүләков.<i> Сез, милли мәсьәләне Сталин, Брежнев хакимияте тиз арада башкарып куйды, дисез</i>. Р.Низами</p><p> <b>Башкарып ташлау </b>Бик тиз генә башкару. <i>Тавыш-низаг чыгарып торганчы, теләсә нинди эшне, җиң сызганып, үзе башкарып ташлый</i>. Т.Галиуллин. <i>Дуамал да, тапкыр да, җор да син, яшьлек! Кызулыгың, дуамаллыгың аркасында, аек акыл белән эшләп булмастай эшләр башкарып ташлыйсың</i>. Ф.Яруллин</p><p> <b>Башкарып тору </b>1) Һәрвакыт, гел башкару. <i>– Дөрес, синең эшең минекеннән авыр. Эшеңне, зарланмыйча, ирләрчә башкарып торасың син, – дидем мин, кокның күңелен күреп</i>. М.Юныс</p><p>2) Әле, хәзерге вакытта башкару. <i>Мәктәп-мәсҗетләр, гарипләр йорты һәм мөсафирханәләр салдыра башладым. Килгән-киткәнгә нигъмәт куйдым. Шул эшне башкарып торыр өчен, махсус кешеләр билгеләдем</i>. К.Насыйри</p><p> <b>Башкарып чыгару </b>Ахырга кадәр башкару, булдыру. <i>Бу эшне башкарып чыгарырга тирә-якка даны таралган ат карагы Зәйдүк алынды, бәясен – бер егерме бишлек һәм, өстәвенә, бер чирек аракы, дип килештеләр. </i>М.Гали</p><p> <b>Башкарып чыгу </b>Җиренә җиткерү, тиешенчә, ахырына кадәр башкару. <i>Берәр задание алсам, башкарып чыкмый торып, рәтләп тамагыма да капмыйм. </i>И.Гази. <i>Боларның бөтенесен берьюлы гына Әбүгалисина да үзенең гыйлеме белән башкарып чыга алмас иде. </i>Ә.Фәйзи. <i>--- тик алар «милләт» дип шауларга, астан ут үрләтергә яратсалар да, бер генә эшне дә ахырына кадәр башкарып чыкмыйлар</i>. Ф.Сафин</p></p>
</table>
</body>
</html>