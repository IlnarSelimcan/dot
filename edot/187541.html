 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БАР</b>  <b>I</b>  <i>хәб. сүз</i>  <b>1.</b> 1) Әйбернең булганлыгын, барлыгын, булуын белдерә (гадәттә бу сүз ярдәмендә раслау җөмләсе формалаша); <i>киресе</i>: <b>юк</b>. <i>Үз-үзем белән гел мавыгып, Керешсәм чәчәргә очкыннар; Яңгырый шулвакыт бер аваз: Онытма, Пушкин бар, Пушкин бар. </i>С.Хәким. <i>Һәрбер көннең аерым төсе бар, Һәрбер көннең аерым эзе бар. </i>Х.Туфан. <i>Әле дә ярый бетмәс эшләрем бар! Әле дә ярый юрар төшләрем бар! </i>Р.Фәйзуллин. <i>Теле барның иле бар, иле барның җире бар. </i>Шәһри Казан</p><p>2) <i>исем фигыль белән килгәндә</i> Мөмкин, ихтимал мәгънәсен белдерә. <i>Аның шулай кирәгеннән артык кыстап кунакка чакыруы безгә ошап бетмәде. Берәр бәйләнчек кеше, ахры, бу, артык сылана, юк-бар сөйләп алҗытып бетерүе бар, дип уйладык</i>. Т.Миңнуллин.<i> Күрше-коланның әллә нәрсә уйлавы бар. </i>Р.Ишморат</p><p>3) <i>фигыльнең -ган формасы белән килгәндә</i> Эш-хәрәкәтнең үткән заманда үтәлүен, күптән башкарылуын белдерә, <i>-ган</i> морфемасы үзенең билгесез (сөйләүче күзәтмәгән) үткән заман мәгънәсен югалта һәм билгеле (сөйләүче үзе күзәткән) үткән заман мәгънәсен ала. <i>Минем колхоз председателен озак йөрткән шофёр белән кырлар-басулар буйлап узганым бар. </i>С.Хәким. <i>Ничә тапкыр күргәне бар: һәйбәт тачанкалар, бер-берсеннән шәп кара атлар. </i>Г.Бәширов</p><p>4) <i>фигыльнең -асы формасы белән килгәндә</i> Киләчәктә үтәлергә тиеш эшне, башкарылырга тиешлекне белдерә. <i>Сентябрь аенда бәрәңге, чөгендер, кукуруз басуларын сукалыйсы бар – вәт акча кайда ята ул! </i>К.Кәримов. <i>Безнең яшьләрне уңыш алуның нечкә серләренә өйрәтәсебез бар. </i>Г.Бәширов. <i>Иртәгә демонстрациягә барасы бар бит! </i>И.Салахов</p><p>2. <b>барда </b><i>рәв. мәгъ. </i>Булганда, булган очракта. <i>Акча барда, бар да дус шул, бар да яр; акча исе чыкмый торса, бар да яныңнан таяр. </i>Г.Тукай</p><p> <b> ◊ Бар дип тә белмәү </b>1) Игътибар итеп тормау, ис китмәү. <i>Мәрьям абыстай --- поездларга күптән ияләшкәнгә күрә, аларны бар дип тә белми. </i>Ә.Еники. 2) Санга сукмау, исәпләшмәү. <b>Бар икән </b>1) Гаеп итүне белдерә. <i>Алла, бар икән кылану, ансы да ярамый, монсы да ярамый, белмим, боларга нәрсә генә ярый торгандыр. </i>Г.Камал; 2) Гаҗәпләнү һәм соклануны белдерә. <i>Ну, көч бар икән соң малның [атның] үзендә! </i>Г.Ибраһимов; 3) Кат-кат йөдәткән кешегә ачу белән әйтелә. <i>Бар икән туймас кеше.</i> <b>Бар итү </b>Булдыру, барлыкка китерү. <i>Бюрократны кем бар иткән юктан, Кемнәр аны басып үстергән? </i>Н.Арсланов. <b>Бары белән </b>Барынча, булган хәтлесе белән, булган кадәренчә, булганы белән. <i>Бары белән – базар, бары белән – бай. </i>Мәкаль</p></p>
</table>
</body>
</html>