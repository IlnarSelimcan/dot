 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БУУ </b> <i>ф.</i>  <b>1</b>. 1) Нәрсәне дә булса тартып бәйләп яки өстенә бармак белән басып яисә башкача кысу. <i>[Дәү әнисе] Ахырда, башындагы ак ситса яулыгын салып, тасма-тасма ертырга тотынды. – Ичмасам, [җәрәхәтне] чүпрәк белән буып бәйлик! – дип ашыктырды</i>. Ш.Янбаев</p><p>2) Нәрсәне дә булса чорнап, урап бәйләү. – <i>Бичара, кешедән оялып, гел эчен буып йөргән шул, шуның белән харап булды,</i> –<i> дип сөйләнде [хатын-кыз]. </i>М.Мәһдиев. <i>Көлтә кебек кысып буганга, Бүселмичә торды кайгылар. </i>М.Әгъләмов. <i>Алар [малайлар] әтиләренең җәясен тарта алырга һәм каешын буарга тиеш булалар. </i>Татар мифлары</p><p>3) Сулыш, тын алуны авырлаштыру. <i>Ютәл буа. Суык алды, ахры. </i>Ә.Фәйзи</p><p>4) Сулыш юлларын кысып үтерү; элмәк салу. <i>Мара </i>–<i> Европа халыкларының түбән мифологиясендә явыз рух, ул төнге кошмар булып килә, кеше өстенә сикерә, аны буа, шулай ук елан рәвешенә керә ала. </i>Татар мифлары. <i>Йорт мәчесеннән дә кечкенә булган шушы җәнлек үзеннән шактый зур куян, урман тавыгы, су күсесе һәм, хәтта, үрдәкләрне дә тотып буа.</i> Кызыклар дөньясында // Бугазны яралап үтерү. <i>Хәбирә карчыкның нәкъ шундый ала төстәге карт сыерын шул көнне кич әвеслек янында бүре буып китте. </i>М.Мәһдиев</p><p>5) Буа ясап, суның юлын томалау. <i>«Буа буыйк, буалар!», диешәләр балалар, Ыштаннарын күтәреп, яланаяк чабалар. </i>Н.Думави. <i>Буаны быелга будылар болай гына. </i>М.Мәһдиев</p><p>6) <i>күч. </i>Юлына каршы төшеп, үткәрмәү, тоткарлык, киртә ясау, каршылыклар тудыру. <i>Кызыл гаскәргә ярдәм биреп, Явызларның юлын будык без. </i>М.Фәйзи</p><p>7) <i>күч. </i>Изү, кысу; үстермәү, мөмкинлек бирмәү; юк итү. <i>Җәза отрядлары бары тик сине буарга әзер. </i>А.Гыйләҗев. <i>Хакыйкатьне буарга җай гына булсын. </i>А.Гыйләҗев</p><p>8) <i>күч. </i>Тынгылык бирмәү. <i>Гарьлек буа аны, көнчелек калтырата иде. </i>Б.Камалов</p><p>2<b>. буып</b> <i>рәв. мәгъ. күч. сөйл. </i>Ирексезләп; аптыратып; интектереп, йөдәтеп. <i>Бугазыңнан буып алачак, Урынын-вакытын, хак-нахагын Бәйнә-бәйнә тезеп салачак...</i> Р.Зарипов. <i>Буып сорау. Буып таләп итү</i></p><p> <b>Буа бару</b> Торган саен ныграк буу. <i>Менә шулай, ул [яралгы] Барков белән бергә үскән, аны эчтән һаман күбрәк буа барган. </i>Юлдаш</p><p> <b>Буа башлау </b>Буарга тотыну. <i>Җомга намазыннан чыгып барганда, аны буа башлаганнар, халык коткарып калган</i>. Р.Батулла</p><p> <b>Буа төшү </b>Тагын да ныграк буу</p><p> <b>Буып алу </b>1) Кинәт буу. <i>Тозак «выжжт», [куянның] муеныннан буып та алды. </i>Г.Мөхәммәтшин. <i>Җирән чәч аның бугазыннан буып алды</i>. Р.Сибат</p><p>2) Бөтен яктан да буу. <i>Аклы-каралы ямаулар белән чуарланган, җиңнәре кыскарган бишмәтләрен юкә бау белән буып алган малайлар, билләренә – балталар, култык асларына пычкылар кыстырып, мәктәп янына җыелдылар. </i>Я.Зәнкиев. <i>Инде эш уеннан узган – буып алган иҗат. </i>М.Әгъләмов</p><p> <b>Буып ату</b> Авыр хәлгә төшерү, изеп ташлау, юкка чыгару. <i>Авылда буып атачаклар ич сине. </i>Я.Зәнкиев. <i>Ир заты малайны бу минута буып атарга да әзер иде. </i>Х.Ибраһим</p><p> <b>Буып бетерү</b> Ахыргача, тәмам буу. <i>--- иң кимендә өч йөз илле кеше барган вакытта да, буаны буып бетерү өчен, бер атналап вакыт кирәк булачак икән</i>. Н.Фәттах</p><p> <b>Буып җибәрү </b>Буган хәлгә китерү. <i>Ниһаять, мин дә үземә ярагандай бер шинель киеп алдым, билемне буып җибәрдем</i>... Ф.Хатипов</p><p> <b>Буып йөрү</b> Һәрвакыт нәрсә дә булса буган булу. <i>[Сәүдәгәр Биккол] --- кара чикмән өстеннән кызыл билбау буып йөргән әрмәннәр аша Багдадка да барды ---. </i>М.Хәбибуллин. <i>Алтынчы класста күн итек, галифе чалбар киеп, билен киң каеш белән буып йөргән Рафаэль «үскәч кем буласың?» дигән сорауга, һич икеләнмичә: «Марс Макаров кебек баянчы булам!» – дип җавап бирә</i>. М.Галиев</p><p> <b>Буып килү </b>1) Аз-азлап, акрынлап аттыра барып буу. <i>Инешнең ике ягыннан да буып килгәч, көннәрдән бер көнне, су агардай тар ярык кына кала</i>. Н.Әхмәдиев</p><p>2) Элек-электән, күптәннән, даими буу. <i>Әйтик, демократияләштерү процессы иҗат әһелләре иреген әлегәчә буып килгән тоталитар режимның идеологик кысасыннан азат итте</i>. М.Арсланов</p><p> <b>Буып кую</b> Буылган хәлгә китереп калдыру. <i>Суы бәләкәй икән, буып куйгач, диңгезгә әйләнер ---. </i>А.Гыйләҗев. <i>Юлларны буып куйган бураннарга төрле кеше төрлечә карады. </i>Я.Зәнкиев. <i>[Командировочный] Берни хәтерләмәгәндәй, зур авызын ерып елмайды, киң каеш белән буып куйган гимнастёркасын артка таба җыя-җыя күреште. </i>М.Мәһдиев. <i>Талантны бит аны, агым суны буып куйган шикелле, бик җиңел генә туктатып булмый.</i> Х.Сарьян</p><p> <b>Буып ташлау</b> Юк итү, юкка чыгару, үтерү. <i>Монда да реакция үзенең пычрак тырнакларын тырпайткан, революцион хәрәкәтне буып ташларга ашкына иде. </i>А.Расих. <i>Аны буып ташлардай булдым. </i>А.Гыйләҗев. <i>Усалны бүре буып ташлады ич. </i>Х.Бәдигый. <i>--- бу мәченең шундый бер гадәте бар: ул, еш кына, кирәгеннән артык җанварны буып ташлый. </i>Кызыклар дөньясында</p><p> <b>Буып тору</b> 1) Бераз вакытка, вакытлыча буылган хәлдә тоту. <i>Хәлим хәтта аның йөрәк тибешен дә ишеткән кебек булды. Үзе исә бераз вакытка сулышын буып торды</i>. Г.Гыйльманов</p><p>2) Бертуктаусыз буу; иреген кысу, мөмкинлекләрне чикләү. <i>Чөнки, эчкән саен, акылын-җанын буып торган тышаулардан үзен бушана барган шикелле тойды. </i>Ә.Еники. <i>Кешенең рухын буып торган мондый режимның яшәргә хакы бар идеме? </i>С.Шәмси</p><p> <b>Буып чыгу </b>Һәрберсен бер-бер артлы буу. <i>Берне генә алып китсәләр ярар иде әле, [соры ерткычлар] абзардагы бөтен малны буып чыгалар бит</i>. Я.Шәфыйков</p><p> <b>Буып яту </b>Билгеле бер вакыт дәвамында буу; әле, хәзерге вакытта буу. <i>Бу ярсуга каршы кешелек юлын Буып яткан көчләр егылыр. </i>Ә.Фәйзи. <i>Ул да түгел, кыш буе өстен каплап, тынын буып яткан калын бозны шатыр-шотыр китереп ватып ыргыта да, кабарынып, бүртенеп, өскә бәреп чыга.</i> Г.Бәширов</p></p>
</table>
</body>
</html>