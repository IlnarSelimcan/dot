 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БӘХИЛЛӘШҮ </b> <i>ф.</i>  1) Бер-береңне бәхилләү, гафу итү. <i>Югалган дусларыңны эзләү – үзеңне эзләү ул. Әгәр кеше кечкенәдән уйнап үскән, бергә укыган, эшләгән, яшәгән, бәхилләшкән дусларын, якыннарын һәм туганнарын, яңадан исән-имин җыеп, зур очрашу оештыра алса, аның бөтен биографиясе, энәсеннән җебенә чаклы, югалмыйча, әйләнеп кайтыр иде</i>. К.Кәримов</p><p>2) Бөтенләйгә аерылышканда саубуллашу. <i>Нишләп алай бәхилләшәсең, нәрсә булды, бу – нинди халык? </i>Т.Таһиров. <i>Бәхилләшкән сыман баш иям мин, Дулкынланган яшьлек дөньяма. </i>Һ.Такташ</p><p>3) Вафат булу, якты дөньядан китү. <i>Миңзифа инәебез бу дөнья белән йөз дә өчне ачып бәхилләште. </i>М.Кәрим</p><p>4) <i>күч. </i>Араларны өзү, аралашудан туктау. <i>Өйгә исән-сау кайтырмын, дип өмет тә итеп килмәдем, балаларымны, соңгы тапкыр, дип сөеп, бәхилләшеп килдем</i>. Л.Гыймадиева</p><p>5) <i>күч. </i>Мәңгегә югалту, мәхрүм калу. <i>Кара аны, Хуҗага әләклисе булма. Югыйсә дөнья белән бәхилләшәсеңне көт тә тор</i>. Ф.Яруллин</p><p>6) <i>күч. </i>Башка алынмау, нәрсәдән дә булса баш тарту, башкача эшләмәү. <i>Ул зимагурлык, бурлык тормышы белән мәңгегә бәхилләшергә уйлый. </i>М.Гали</p><p> <b>Бәхилләшеп калу </b>Бәхилләшергә өлгерү. <i>Менә алар, җитәкләшеп, берәм-берәм, Маһинур абыстай каршыннан үтәләр, гүя аның белән күрешеп, бәхилләшеп калырга телиләр</i>. Ф.Бәйрәмова</p><p> <b>Бәхилләшә башлау </b>Бәхилләшергә тотыну. <i>Тәкъдиренә буйсынып, укытучы, елый-елый, үзенең дөньяда иң газиз, кадерле кешеләре белән бәхилләшә башлады; балаларым Алия, Хәнәфи, Асия, Хәлил... хушыгыз, бәгырь кисәкләрем, игелекле булып үсегез</i>... Т.Мөбарәков</p><p> <b>Бәхилләшеп тору</b> 1) Әле, әйтү вакытында бәхилләшү</p><p>2) <i>күч. </i>Хәзергә, әлегә баш тарту, вакытлыча читкә куеп тору</p><p> <b>Бәхилләшеп чыгу </b>1) Һәммәсе белән, һәрберсе белән берәм-берәм бәхилләшү. <i>Күз карашым бәхилләшеп чыгар, ярлыкаулар сорап һәммәгездән. </i>Г.Сәлим. <i>Михаил Ярославич боярлар һәм дин әһелләренең һәркайсына кул биреп бәхилләшеп чыкты: – Мәңгелеккә аерылу шушы булсын!</i> Р.Вәлиев</p><p>2) Аерылыр алдыннан, якыннар белән бәхилләшергә өлгерү</p><p> <b>Бәхилләшеп яту </b>Әле, хәзерге вакытта бәхилләшү. <i>Төнлә белән хәлем хәл булды, мин инде, кеше буласыма тәмам өметем өзеп, газизләрем белән, фани дөнья белән бәхилләшеп яттым</i>. К.Миңлебаев</p></p>
</table>
</body>
</html>