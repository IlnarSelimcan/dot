 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КИСҮ</b>  <i>ф.</i> 1) Нәрсәне дә булса үткен корал белән өлешләргә, кисәкләргә бүлү, турау. <i>Тиз барып җиткән җегет, эшкә тотынган баргач ук, Кисә башлаган утынны балта берлән тук та тук. </i>Г.Тукай. <i>Шулай ук хәнҗәр белән, зур-зур телемнәр итеп, солдат ипиен кистеләр. </i>М.Әмир. <i>Бабай пычкыны кулына алып карады да сызгырып җибәрде: «Гали кылычы икән бу пычкы! Моның белән утын түгел, бәрәңге дә кисеп булмый». </i>Г.Әпсәләмов</p><p>2) Кыскарту (чәч, сакал һ.б.ш. тур.). <i>[Әнисе:] Нигә, балам, бу яулыгыңны бер дә салмыйсың, әллә толымнарыңны кистеңме? </i>З.Кадыйрова. <i>Яшьрәк хатыннар --- бер-берсенең колакларына пышылдыйлар: – Бусы чәчен кисмәгән икән, теге вакыт килгәне кискән иде бит, тумачый, ә? </i>А.Шамов. <i>Искә төште: көз җитсә, йорт казлары сылу гәүдәләрен күтәрә алмасалар да очарга маташалар. ---</i> <i>Шуңа ул казларның канат очларын кисәләр. </i>Г.Якупова</p><p>3) Өс яки аяк киеме тегү өчен тукыма, күн яки мехны билгеле бер өлгедәге кисәкләргә бүлү. <i>Үлчәүсез кием кисмиләр. </i>Мәкаль. <i>Сафа абзый, сәке өстенә менеп, тезен чәнчеп утырды да чикмән кисте. </i>Г.Бәширов. <i>[Габделкәрим:] Тегүчегә дә бер кискәнче җиде кат үлчәргә кушалар, ә хирург җитмеш җиде тапкыр уйларга тиеш. </i>Г.Әпсәләмов</p><p>4) Кешенең кайсы да булса әгъзасының зарарланган өлешен операция юлы белән аерып алу. <i>Яшь доктор тәҗрибә өчен аның аягын шахта лазаретында ук кисәргә теләсә дә, Хәйрулла агай күнмәде. </i>К.Тинчурин.<i> Имгәнүчеләр бик күп иде. ---</i> <i>Кайберләренең хәтта аяк-кулларын кисәргә туры килде. </i>Г.Әпсәләмов</p><p>5) Тәнне үткен әйбер белән зарарлау, җәрәхәтләү. <i>[Мостафа:] Сугышта куркырга ярамый: кыюны пуля да алмый, кылыч та кисми. </i>Г.Кутуй. <i>[Фашистлар] Спирт белән [баланың] тәнен сөртәләр. Уеп-уеп тиресен кисәләр. </i>Ф.Кәрим</p><p>6) Берәр каты әйберне нинди дә булса кискеч корал белән вату, кисәкләргә ваклау. <i>Шахтёр егет күмер кисә, Кемнәр ала исәбен? </i>Җыр. – <i>Ташын да кистек, инәй, – дип көлде абый. </i>Х.Сарьян</p><p>7) Төзү материалы яки утын буларак агач хәзерләү. <i>Агач киссәң </i>– <i>озын кис, тимер киссәң – кыска кис. </i>Мәкаль. <i>Хәзер әтинең ул каены, ышкыганда, кискәндә, коры сөяк шикелле кетердәп тора. </i>Г.Бәширов. <i>Мифтах мәрхүм исән чагында Шәмгунга бик күп сука сукалады, урак урды, әвен сукты, урман кисте. </i>А.Шамов</p><p>8)<i> </i>Нәрсәнедер бер өлешен бүлеп алып киметү<i>. Хәдичә җикереп җибәрде: – Үтмәде! Абзарыңнан сыерыңны җитәкләп алып чыгып киткән, бәрәңге бакчаңны кискән елларны оныттыңмыни? </i>Ф.Садриев. <i>Эш хакын кисү</i></p><p>9) Нәрсәнедер икегә аерып узу, аркылы чыгу. <i>Кыш үз ямен алып килде: сызылып кына үткән беренче чана эзләре, үрләрне, үзәннәрне ---</i> <i>кисеп үткән чаңгы юллары... </i>Г.Гобәй. <i>Фатыйма елганы кисеп чыгып, өйләр шәүләсе күренә башлагач кына бик аруын тойды. </i>З.Кадыйрова. <i>[Әминә:] – Әллә куян инде? – Юлыбызны кисмәкче булган иде, юньсез!.. – Киссә ни булган? </i>Г.Минский</p><p>10) Каты басым ясап, тәндә эз калдыру, җәрәхәтләү (бау, киндерә һ.б.ш. тур.). <i>Яхшы атның башын нукта кисәр. </i>Мәкаль. <i>Чиләк бавы кулны кисә, кайта-кайта беләгем өзелеп төшеп калган кебек була. </i>Ф.Хөсни</p><p>11) Әчеттереп, яндырып авырттыру, әрнетү (җил, төтен, зарарлы парлар һ.б. тур.). <i>Суык җилләр йөзне кисте. </i>Г.Афзал. <i>Җаинәт җыр башлау белән бөтенләй үзгәрде: язгы көн кисүдән караеп тупасланган бите йомшарып, мөлаемланып китте. </i>Х.Сарьян</p><p>12) <i>күч.</i> Кыйнау, тукмау. <i>Тотындык без Шәле [егетләрен] кисәргә. Ватабыз үзләрен; аяк белән дә, кул белән дә изәбез үзләрен. </i>Ф.Сәйфи-Казанлы</p><p>13) <i>күч.</i> Кыру, юк итү. <i>Шундый кисәрбез, шундый кисәрбез ул каһәрләрне [фашистларны] без:</i> <i>җирдә тузаны да калмас. </i>Г.Кутуй. <i>Барысы-барысы өчен кисәсе иде менә хәзер автоматтан боргалап-боргалап [фашистларны]! </i>Ш.Рәкыйпов. <i>[Шәйхи:] Юк шул, иптәшкәй, борын төбендә казак кылычы торганда йоклый алмассың. Йоклый башлагач кына килеп кисәрләр. </i>Ш.Усманов</p><p>14) <i>күч. </i>Үтерү, яшәүдән туктату. <i>Нәкъ шушы бәйрәм көнне авылның гына түгел, ә районның алдынгы кешесе, коммунист Нуриазданов Нуриман иптәшнең гомерен кистеләр. </i>Х.Сарьян. <i>Мондагы [медицина учреждениесе] кечкенә генә гамьсезлекнең дә кемнең дә булса йөрәгенә салкын без булып барып кадалуы, кайберсенең хәтта гомерен кисүе дә мөмкин. </i>Г.Әпсәләмов</p><p>15) <i>күч. </i>Нинди дә булса эш-хәрәкәтнең, сүзнең барышын туктату, өзү. <i>Килбәтетдин бай көлкене нәкъ урта бер җиреннән кисеп, мәсьәләне дингә күчерергә теләп, Нигъмәтҗан абзыйның корсагына баш бармагы белән төртте. </i>Ф.Әмирхан. <i>Монда, саксызлык күрсәтеп, барыр юлыңны кисәргә, кайтыр юлыңдагы күперне җимерергә ярамый. </i>Я.Зәнкиев. <i>Мәхмүт --- учительгә рәнҗешле караш белән карады да сүзен кисте. </i>М.Гафури</p><p>16) <i>күч. </i>Нинди дә булса эшкә комачаулау, аркылы төшү. <i>Аулак бер җирдә әтинең юлын берничә кораллы адәм кисә. </i>Р.Әмирхан. <i>Биям куш аяклап әле уңга сикерә, әле сулга чабып китмәкче була. Аның саен мин каршысына чыгып юлын кисәм. Мин, аны-моны уйламыйча, юл сабып кына китәргә итеп карадым. Юк, тагы кистеләр. </i>Х.Сарьян. <i>Без Вена шәһәренең тимер юл вокзалына һөҗүм итәргә, мөмкин булса, аны алырга, немецларның чигенү юлын кисәргә тиеш идек. </i>Гасырлар авазы</p><p>17) <i>күч. </i>Бетерү, юк итү (ышанычны, өметне һ.б.ны). <i>Матур тормыш, якты көн күрүдән Өметләрен тәмам кискәннәр. </i>М.Гафури. – <i>Я инде, Ләксәндер, ялындырма инде, яшьләрнең өметләрен кисмә инде! – дип, олырак яшьтәге агайлар да сүзгә кушылды. </i>Г.Ахунов</p><p>18) <i>күч.</i> Берәр нәрсә исәбенә нәрсәнедер күләм, сан, зурлык ягыннан киметү, азайту. <i>Нуриасма үзе пөхтәлекне яратты, тик бу йокыны кисү бәрабәренә эшләнде. </i>Ф.Садриев. <i>[Чәмәт:] Әгәр без бер Хәсәновныкын гына чыгарсак (ә аның сигез генә табак),</i> <i>«Гыйльми язмалар»ның күләмен кисәчәкләр. </i>Х.Сарьян. <i>Биш битлек текстның өч битен кискәннәр. </i>Ә.Кәримуллин</p><p>19) <i>күч. </i>Катгый рәвештә, артык бәхәсләшергә урын калдырмаслык итеп әйтү. <i>Ләкин карт аз гына да йомшармады; шундый ук рәхимсез, каты шелтә белән кисте. – Сиңа нигә фатиха тагын. </i>Г.Ибраһимов. <i>Ишек төбендә генә аның юлын секретарьның тимер тавышы кисте: – Ярамый: анда утырыш. </i>Х.Сарьян. – <i>Юк, мин сенсация артыннан кумыйм, – дип кисте язучы. – Сенсация сезгә кирәк булды ахрысы. </i>Казан утлары</p><p>20) <i>күч. </i>Бетерү, юкка чыгару. <i>Үз ризыгыңны үзең кисү</i></p><p>21) <i>күч.</i> Җанны әрнетү; кайгы-хәсрәткә салу. <i>Үзәк өзгеч аваз, йөрәкләребезне кисеп, яңадан кабатлады: – Коткарыгыз!.. </i>М.Әмир. <i>Кичке җиләс җил исә, Йөрәкне сагыш кисә. </i>Ә.Исхак.<i> Файдасыз бер ит кисәгеннән гыйбарәттер йөрәк, – Парә-парә кисмәсә гыйшык-мәхәббәт кайчысы. </i>Г.Тукай</p><p> ◊ <b>Кисәр карасы юк </b>Тоташ май гына булган симез ит турында. <i>Быел симерткән сугымыбыз шундый симез булып чыкты: бер дә кисәр карасы юк, чат май гына. </i>Н.Исәнбәт. <b>Кисеп ташлаган (кискән) тырнагына да тормау </b>Тиң булмаган, чагыштыргысыз дәрәҗәдә түбән булган. <i>[Кәрим:] Кара Гайфи безнең тарафтан көлкегә мисал итеп сөйләнерлек адәм түгел... Без аның кисеп ташлаган тырнагына да тормыйбыз. </i>Г.Ибраһимов. <i>[Камил:] </i>– <i>Галиев тә мөдир булса, аннан... – Ә нигә? – Ул сезнең кисеп ташлаган тырнагыгызга да тормый бит! </i>Х.Сарьян. <b>Кискән дә каплаган </b>Тулы охшашлык турында</p><p> <b>Кисә бару</b> Барысын рәттән кисү</p><p> <b>Кисә башлау</b> Кисәргә керешү. <i>Техника куәте белән масайган кеше ---, гидростанция салам дип, йөз меңнәрчә гектар болыннарны су астында калдыра, урманнарны кисә башлады. </i>Г.Бәширов</p><p> <b>Кисә бирү </b>Кисүне дәвам итү. <i>Ләкин үгез кебек таза Җәмилгә үги әнисе ипи телемен бик юка итеп кисеп бирә икән. </i>М.Мәһдиев</p><p> <b>Кисә тору</b> Хәзерге вакытта, вакытлыча кисү. <i>Ибне адәм кисә торыр – урман халкы үсә торыр. </i>Мәкаль</p><p> <b>Кисеп алу</b> Беркадәр (бераз) кисү. <i>Күчермәне җиңелрәк төшерү өчен, өлгедә булган уйдырмаларның киңлекләрен кисеп алабыз. Әгәр кысаны кыектан кисеп алырга туры килсә, билгә кереш үткәрергә кирәк. </i>Л.Мөхәммәт.<i> Шактый тирән күмелгән икән, кәсен кисеп алып, көрәкне тирән батыргач кына, дымлы соры туфракта чынаяк тәтие елтырап күренде. </i>Г.Гобәй.<i> Корый башлагач, каенны авыл кешеләре кисеп алып, утынга мәктәп миченә яктылар. </i>Г.Ахунов</p><p> <b>Кисеп бетерү </b>Нәрсәне дә булса кисүне тәмамлау. Ә <i>кисеп бетергәч, бер сүз дә әйтмичә, Хәлимне арык күкрәгенә кысып, сөеп торды. </i>Г.Гобой</p><p> <b>Кисеп ташлау </b>Бөтенләй кисү; тоташ кискән хәлгә китерү</p><p> <b>Кисеп тору </b>Даими рәвештә кисү; кисү эшен башкару. <i>[Фәрдәнә:] – Фронтовикларга тире бияләйләр тегәбез. ---</i> <i>Артельдән килгән бер апа белән Рәхимә җиңги кисеп тора, без тегәбез. </i>Г.Гобәй</p></p>
</table>
</body>
</html>