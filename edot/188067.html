 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БӘРҮ </b> <i>ф.</i>  <b>1.</b> 1) Аяк-кулны, башка әгъзаларны берәр нәрсәгә көч белән каты орындыру. <i>Кулны бәрү. Башны бәрү</p><p></i>2) Сугу, суккалау; кыйнау; сугып салу. <i>--- Таһир, бер селтәнүдә, аны идәнгә бәрде. </i>М.Әмирханов // Көрәштә оста алым кулланып егу, аркасына салу; җиңү. <i>[Николай белән Шәрәфи картның көрәшен карап торучылар:] – Бирешмә, Шәрәфи абзый! – Бәр таза гына! </i>Ш.Камал. <i>Куәт биреп торгангамы, Тубыктай батыр Карабаш батырны әйләндерде-әйләндерде дә, ниһаять, бәрде. </i>М.Хәбибуллин</p><p>3) Кеше агымында, кысанда алга үткәндә эткәләү, төрткәләү. <i>Сәгадәтне бәрделәр, суктылар, тагы артта калдырдылар. </i>Г.Исхакый</p><p>4) Кулга тотып, берәр тарафка ыргыту. – <i>Мә! – диде дә алдындагы өч-дүрт хатны [Габдулланың] битенә бәрде. </i>Г.Исхакый // Ташлау, юк итү</p><p>5) <i>сөйл. </i>Ату, атып төшерү; өстен чыгу; юк итү (хәрби хәрәкәтләр вакытында). <i>Арина, кара әле, безнең самолётлар тегеләрне бәрделәр. </i>Т.Гыйззәт // Корал кулланып егу, ату, атып төшерү (аучылыкта). <i>Бер бик матур кояшлы көнне иртә белән, ике урман тавыгы бәреп алганнан соң, мин урман авызына чыктым. </i>А.Шамов</p><p>6) Һава агымы белән килеп орыну, бөркелү (җылылык, ут һ.б.ш. турында). <i>Трактор тере җан ияседәй калтырана, аннан аркага җылы бәрә</i>. М.Маликова</p><p>7) Көчле аңку (ис турында)</p><p>8) Сәламәтлеккә зыян китерердәй итеп, көтмәгәндә тәэсир итү. <i>Хәлимгә ток бәргән кебек булды. </i>Г.Гыйльманов</p><p>9) <i>күч. </i>Берәр органның авыртуы икенчесенең эшчәнлегенә тәэсир итү, икенчесенә күчү. <i>Берсенең авыртуы аякка бәрә – атлап булмый кайсыбер көннәрне. </i>З.Зәйнуллин. <i>Аның күзләре әчетә, колагы шаулый, сулык-сулык, башына кан бәрә. </i>Р.Кәрами. <i>Ангина – бик начар авыру, ул йөрәккә дә, бөергә дә бәрә. </i>Р.Хәбибуллина</p><p>10) <i>күч. </i>Тәэсир итү, йогынты ясау (исерткеч эчемлекләр турында). <i>Әче бал пары бәрдеме --- караңгы төшкәч, Заһидулла лапас артындагы тирескә ятып елады. </i>Р.Сибат. <i>Коньяк башларына бәрде</i>. М.Әмирханов. – <i>Һәй! – диде Туктар, чүпрә суыннан тәмам кәефкә чумып. – Бәрмәгән кая ул. </i>Х.Ибраһим</p><p>11) <i>күч. </i>Кинәт, көтмәгәндә көчле башлану (табигать күренешләре турында). <i>Кинәт бәрде ямьле-тәмле, рәхәтле-ләззәтле, хәтта аңгырайтырдай яңгыр. </i>Р.Сибат</p><p>12) <i>күч. </i>Каты бөртекләр белән кискен сугып яву. <i>Тоз сыман каты, эре бөртекле кар яңгыры, шапылдап-шапылдап, берөзлексез киез түбәгә бәрде, бит-аркага бәрде, ат сыртларын камчылады. </i>Н.Фәттах. <i>Тәрәзәгә шык-шык бәреп, көзге яңгыр ява иде. </i>Н.Гыйматдинова</p><p>13) <i>күч. </i>Кискен кагып-этәреп җибәрү.<i> Дулкыннар, гөрс-гөрс килеп, ташларга китереп бәрәләр дә кире чигенәләр. </i>М.Әмирханов. <i>Идел үзенең йомшак дулкыннарын бетонга төренгән яссы ярга чәпелдәтеп бәрә дә бәрә. </i>Р.Кәрами</p><p>14) <i>күч. </i>Астан өскә көчле агым, ташкын булып агып чыгу // Көтмәгәндә саркып үтеп керү, бүленеп чыгу. <i>Маңгайга салкын тир бәрү</i></p><p>15) <i>күч. сөйл. </i>Һөҗүм итү. <i>--- немец оборонаны өч катлы итеп төзегән булса кирәк, һөҗүм җиңел булмаячак. Әгәр дә менә коры үзәннән килеп бәрсәк ---. </i>Х.Камалов</p><p>16) <i>күч. </i>Каты, турыдан, яшермичә әйтү, сөйләү. <i>Мондый [үземә ошамаган] мәсьәләдә минем дуслык-танышлык юк. Мин турыдан бәрәм. </i>А.Шамов. <i>Кешенең чыраена бәреп, син – шымчы дип әйтеп буламыни?</i> М.Маликова</p><p>2<b>.</b> <i>рәв. мәгъ. </i>1) Каты, кискен; тупас рәвештә. <i>Шул арада, казарма ишеген бәреп, Насрый чыкты. </i>Ш.Камал</p><p>2) Кискен, интенсив, көчле агым булып. <i>Бу кеше, ишек ачылу белән тыштан бәреп кергән суыкның басылганын көтеп, бераз бер урында басып торды да табын тирәсендә утыручыларга карап сәлам бирде. </i>М.Гали</p><p>3) <i>күч</i>. Яшермичә, турыдан-туры<i>. Дасаев берсендә тыелып кала алмады:</i> «<i>Мартук Мәскәү түгел әле», – дип, бәреп әйтте. </i>Р.Мирхәйдәров. <i>Хәзер син барысына күз йомасың, ә соңыннан бәреп әйтәчәксең. </i>Г.Әпсәләмов</p><p> <b> ◊ Бәреп егу </b>1) Урыныннан алу, эш башыннан төшерү. <i>Бөтен Путилов заводы эшчеләре Керенскийны бүген яисә иртәгә бәреп егарга торалар. </i>Ш.Камал; 2) Күпкә яхшырак, өстенрәк, шәбрәк булу. <i>Әле хәзер дә ул [җырга оста карчык] кайбер артисткаларны бәреп ега. </i>Ш.Хөсәенов. <b>Бәреп үтерү (үтередәй булу) </b><i>тирг.</i> Бик каты ачуланганда, куркытып, янап әйтелә торган сүз. <i>Йә икебез дә армиягә язылабыз, йә мин сине бәреп үтерәм, дидем</i>. Ф.Сафин</p><p> <b>Бәреп алу </b>1) Җиңелчә бәрү, тидерү. <i>Аширов, хәрбиләрчә, үкчәләрен үкчәгә бәреп алды. </i>Ә.Мушинский. <i>--- ул үзенең авыр чүкече белән тимергә дүрт тапкыр суга да, чүкечен күтәрмичә генә, кулын ял иттереп, сандалын өч тапкыр бәреп ала. </i>М.Мәһдиев</p><p>2) <i>күч. </i>Тиз арада, аз гына уйнап алу.<i> Әйдә, менә теләсәң, карта бәреп алабыз. </i>Ф.Әмирхан</p><p> <b>Бәреп җибәрү </b>Кинәт, көтмәгәндә бәрү; читкә этәрү. <i>Әтинең: – Җебегән! – дип кычкыруы булды, сәнәк белән бәреп җибәрүе булды. Абый дөпелдәп ишегалдына килеп төште</i>. Г.Бәширов</p><p> <b>Бәреп керү </b>1) Кискен рәвештә башланып китү, башлану, барлыкка килү. <i>Билгесез яңа дөнья кошчыкның җайлы, яшерен оясына ташкындай бәреп керде. </i>Н.Сладков</p><p>2) Көтмәгәндә һөҗүм итү. <i>Шуңа алар Чехословакиягә бәреп керде</i>. А.Гыйләҗев<i>. Биредәге тау сукмакларын биш бармагыдай яхшы белгән әфган мөҗәһитләре, күрәсең, кинәт кенә бәреп кергәннәр. </i>Р.Низами</p><p> <b>Бәреп тору </b>1) Бертуктаусыз, өзлексез бәрү. <i>Вак ташларны уйнаклатып, чишмә бәреп тора. </i>К.Нәҗми. <i>Якорь берничә секунд, доң-доң китереп, бортка бәреп торды. </i>Ф.Шәфигуллин. <i>Бу матурлык сулмасын өчен, шул матурлыкның – халык матурлыгының чишмәләре бәреп торырга тиеш. </i>М.Хуҗин. <i>Анда – диңгез төбендә бик көчле чишмәләр бәреп тора икән. </i>Могҗизалар энциклопедиясе</p><p>2) Җил нык сизелү, беленү. <i>Егетнең йөзеннән, бөтен торышыннан үзенә шундый ныклы ышаныч, шундый килешмәүчән кискенлек бәреп тора иде. </i>Г.Бәширов</p><p> <b>Бәреп төшерү </b>Хакимият башында торучы(лар)ны, властьны алып ташлау. <i>Менә шушы катлау кешеләре теләсә кайсы хакимиятне бәреп төшерергә сигнал гына көтә. </i>Р.Мирхәйдәров</p><p> <b>Бәреп чыгару</b> 1) Кирегә этү, тышка чыгарлык итеп бәрү. <i>Ниндидер каты токым бурны кирегә этәрә, бәреп чыгарырга теләгәндәй, сиртмәләндерә. </i>Ә.Айдар</p><p>2) <i>күч. </i>Куу. <i>Өч арада күзгә күренми торган пружина кысылган, әгәр урынсызга ялгыш сүз ычкындырсаң, шул пружина кунакны бәреп чыгарыр сыман. </i>К.Кәримов</p><p> <b>Бәреп чыгу </b>1) Һәрберсенә, бер-бер артлы бәрү</p><p>2) Көтмәгәндә, көчле ташкын булып, астан – өскә, эчтән тышка бәрү. <i>Җир астыннан, бик ерактан бәреп чыккан кара фонтан. </i>Г.Афзал. <i>Баягыдан да көчлерәк һәм ачыграк яңа тавыш өйдән тышка бәреп чыкты. </i>М.Кәрим. <i>Аның күңеле тулды, чынлап та, күзләреннән берничә бөртек яшь бәреп чыкты. </i>Г.Гыйльманов</p><p> <b>Бәреп яту </b>Әле, хәзерге вакытта бәрү; билгеле бер вакыт дәвамында бәрү. <i>Анда тәгәрмәч төпләреннән, ягъни боз арасыннан, фонтан булып, су бәреп ята! </i>Э.Касыймов</p></p>
</table>
</body>
</html>