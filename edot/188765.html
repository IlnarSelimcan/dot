 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БОЗУ </b> <i>ф.</i>  1) Яраксыз итү, начарландыру, файдалана алмаслык хәлгә китерү. <i>Фәтхи моңар каршы ләм-мим сүз әйтмәде. Май ботканы бозмас, дигәндер. </i>Ш.Камал. <i>Фабрика хуҗалары, аларның ярдәмчеләре, ярдәмчеләренең булышчылары, тегеп чыгарган спорт товарларының спортлылыгын бозып, чимал тирәсендә күз буяп, меңләгән акчаларны җыеп ятканнар да, берзаман яман шеш тишелгән. </i>А.Гыйләҗев. – <i>Бозар, дип курыкма, әнкәй, мин анда аш-су эчендә күп кайнаштым, – диде дә, хуҗа хатын өстендәге мәшәкатьләрнең яртысын үз җилкәсенә күтәрде. </i>Г.Ибраһимов</p><p>2) Вату, җимерү, эшләми торган итү. <i>Ул, анасыннан Зыяның кайтуын ишеткәч, бер хәйлә булсын өчен үз машинасын юри бозып, боларга кергән иде. </i>Г.Ибраһимов</p><p>3) Тигезлеген, төзеклеген юкка чыгару. <i>Яңгырдан бүртеп беткән салкын дилбегәне көчкә генә тотып баручы Шәрәфи карт, яңа йокысыннан уянган кеше төсле, күзләрен уып алды да сүзгә керешеп китте: – Көзге яңгырның юл бозудан башка бер файдасы да юк бит аның. </i>К.Нәҗми</p><p>4) Элеккене сүтеп, җимереп, кабаттан үзгәртеп эшләү. <i>Чөнки әнисе аны өлкән улларының искергән бишмәте белән кечерәйгән камзулыннан бозып тегеп бирде. </i>М.Маликова. <i>Синең искеңнән бозып теккән камзулга сыймый башладым, дидем. </i>Ф.Хөсни</p><p>5) Язганны сызу, бетерү, юкка чыгару. <i>Юк, хатны авылда ачканнар да усал ният белән бозганнар. </i>Т.Гыйззәт. <i>Ул, аны сызып ташлап, үзенчә башлады. Бер язды, бер бозды, башлап алып китә алмыйча, дәфтәр читләрен каләм белән сырлап, чуарлап бетерде, кош сурәтләре төшерде. </i>Ә.Фәйзи</p><p>6) Бөтен әйберне башлау, бүлеп алу, бөтенлегенә зыян китерү. <i>Әллә инде аның [Нәсимә] өчен участок бозарлар! </i>Ш.Камал.<i> Тик син аны өеңә кайтып җитмичә ачма, мөһерен бозма. </i>А.Әхмәт</p><p>7) Начар якка үзгәртү, ялгыш итеп үзгәртү, ялгышлыклар җибәрү. <i>Русчага ияреп тә сүзләрне бозып кулланулар бар. </i>М.Җәлил. <i>Шунда сизәм: скрипкамның авазы һаман тупаслана бара, имештер, мин көйнең иң назлы урыннарын бозып уйныйм. </i>Г.Бәширов</p><p>8) Килешенгән, алдан кабул ителгән тәртип, закон, кагыйдә һ.б.ш. таләп иткәнчә эшләмәү, аларны төгәл үтәмәү; өзү, гамәлдән чыгару. <i>Грамматика кагыйдәләрен бозулар очраштыргалый. </i>М.Җәлил. <i>Ләкин Сарсымбай, гаделлекне бозып, күбрәк төннәрен Алтынчәчкә бирә иде. </i>Г.Ибраһимов. <i>Ә инде сез санаган закон бозуларга килсәк, сайлауларның мондый нәтиҗәләреннән соң, җиңелгән як ни генә әйтмәс. </i>Татарстан яшьләре</p><p>9) Үзара һәм иҗтимагый мөнәсәбәтләрне, яшәп килгән тәртипне, халәтне юкка чыгару, үзгәртү, таркату, чуалту. <i>Ни булса да әйдә – чорт с ним! – Тыныч тормышымны боздылар, Хатыннарны урлап сыздылар, Әллүки... </i>Һ.Такташ. <i>Бервакыт сиңа, корган ояңны бозып, бик күп уңайсызлыклар чыгарырга яисә гомер буена шул тын, караңгы авылыңнан бизеп, мужиклыгыңа нәфрәт чигеп газапланырга туры килер. </i>Г.Ибраһимов</p><p>10) Логик эзлеклелекне сакламау, буталчыклыклар кертү. <i>Хәтере яхшы булырга тиеш аның, – кәгазь-мазарга карап тормастан, һаман шулай тигез тавыш белән, фикер агышын бозмыйча һәм кабатламыйча, күңеленнән сөйли бирде. </i>Ә.Еники</p><p>11) Берәр әгъзаны <i>(</i>колак, күз, аяк, кул һ.б.ш.ны<i>)</i> имгәтү; гарипләндерү. <i>– Бу Карамалы Елганың сугымчы Низами малае, аягын бозып, икенче ел йөри инде, быел да ычкындырмаганнар икән, – дип сөйләделәр. </i>М.Гафури. <i>Син, миңа да әйтмәстән, юрамалый күзеңне боздың. </i>Ш.Камал</p><p>12) Ямьсезләтү. <i>Ләкин аерым урыннарда цирк клоуннарын хәтерләтә торган кәмитчелек кенә бу матурлыкны боза. </i>М.Җәлил. <i>Ләкин бу аксаклык аның төз буен бозмый. </i>А.Шамов. <i>Акырганмын, имеш, җикергәнмен, Ямен бозып бөтен урамның. </i>З.Мансур</p><p>13) Баланы дөрес тәрбияләмәү, начар тәрбияләп, иркәләп азындыру.<i> Әнкәй, Рөстәмне үз тәрбияңә алырсың, бабайларга җибәрмә, иркәләп бозарлар. </i>Т.Гыйззәт</p><p>14) <i>күч. </i>Кәефсезлек, ачу, ризасызлык белдереп, йөзне, чырайны җыеру, сыту, чыту. <i>Бикмулла карт түзмәде, төсен бозып, тагын сыкранып куйды. </i>Г.Бәширов</p><p>15) <i>күч. </i>Борчу, тынычсызлау. <i>Тынлыкны чәчләрен иңенә таратып салган хатын бозды. </i>Н.Хәсәнов. <i>Әмма ару-талуны белмәгән кибетче белән кайбер балыкчылар инде күптән үз эшләренә керешкән, Гүнҗәлленең тымызык тынлыгын бозарга өлгергән иде. </i>Т.Әйди. <i>Аның тавышы тынлыкны бозды. </i>Р.Хафизова.<i> Исәр-исмәс җил белән әкрен генә тузанланып, тынгысызланып торган юл да, шул юл буйлап ялкау гына атлаучы дөяләр кәрваны да тынлыкны боза алмыйлар иде. </i>Ә.Фәйзи</p><p>16) <i>күч. </i>Кемнең дә булса үз-үзен тотышын, холкын, дөньяга карашын начар якка үзгәртү, начар йогынты ясау. <i>Әле сөйләп туктаган бабай безне кешеләрне бозуда, диннән яздыруда гаепли. </i>М.Әмир. <i>Кешене артык иркәләү дә боза икән. </i>Ф.Хөсни. <i>Харам юллар белән килгән акча кешене боза. </i>Шәһри Казан</p><p>17) <i>күч. </i>Сихерләү, начарлык китерү. <i>Багучы: «Сине бозганнар», – дип әйтә. </i>Казан утлары</p><p> <b>Боза бару </b>Булган берсен, һәрберсен бозу; торган саен ныграк бозу. <i>Әмма шулай да «хезмәт күрсәтүчеләрнең» халыкка карата сансызлыгы әхлак кагыйдәләрен отыры боза гына бара</i>. Ә.Еники</p><p> <b>Боза башлау</b> Бозарга тотыну. <i>Ул, урынсыз сүз кузгатып, тагы кәефне боза башлавын төшенгән иде.</i> Р.Сибат</p><p> <b>Боза төшү </b>Тагын да бозу</p><p> <b>Боза язу </b>Чак кына бозмый калу. <i>Бөтен графигымны боза язды!</i> А.Гыйләҗев. <i>Бөтенләй эшне боза язды</i>. Г.Камал</p><p> <b>Бозып алу </b>Бераз гына яки тиз генә бозу</p><p> <b>Бозып ату</b> Барысын да берьюлы тиз-тиз бозу</p><p> <b>Бозып бару </b>Рәттән бозу</p><p> <b>Бозып бетерү </b>Тәмам, барысын да бозу<i>. Бар, бар, юлыңда бул, малай актыгы! Шул Мифтах хәлфә бозып бетерде сезне</i>. Ф.Сафин.<i> Бервакыт Тимергалинең сигез яшендәге Хәсән исемле бик шук, озорник угылы, уйнап, зәңгәр карандаш белән, бу кенәгәнең бер-ике битен сызгалап, бозып бетергән иде. </i>Ш.Мөхәммәдев</p><p> <b>Бозып җибәрү </b>Көтмәгәндә, кинәт бозу. <i>Залда урнашкан тынлыкны Нәсимә кинәт бозып җибәрде. </i>Ш.Камал</p><p> <b>Бозып җиткерү</b> Тәмам, ахырына кадәр бозу</p><p> <b>Бозып йөрү </b>Һәрвакыт бозу. <i>Шунда, тракторын үкертеп, урман бозып йөрүчеләр күз алдына килде дә Камил, кай җиредер авырткандай йөзен чытып, борылып карады</i>. Г.Бәширов</p><p> <b>Бозып кую </b>Бозган хәлгә китерү. <i>Алачак алынгач яки бирәчәк түләнгәч, бу кенәгәдә язылган җирне, Әхмәтсафа агай яисә приказчик Тимергали, зәңгәр карандаш илә аркылы-торкылы сызгалап, бозып куялар. </i>Ш.Мөхәммәдев</p><p> <b>Бозып ташлау </b>Кинәт, ялгышлык белән бозу. <i>Тешне, тазарттырам дигән булып, бозып ташладым</i>. Г.Бәширов<i>. Кунаклар килгәч, аны-моны аңышмыйча, бозып ташлавы бар. </i>А.Гыйләҗев</p><p> <b>Бозып тору </b>Әле, күз алдында бозу.<i> Нурга чумган матур табигатьне Ямьсезләтеп бозып тора ул. </i>М.Гафури. <i>Тик бер як җилкәсе бераз төшеп, аның гәүдә рәвешен чак кына бозып тора</i>. А.Салах</p><p> <b>Бозып чыгу </b>Берсе артыннан икенчесен, башыннан ахырына кадәр бозу</p></p>
</table>
</body>
</html>