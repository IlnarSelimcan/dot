 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИСКЕ </b> <i>с.</i> <b>1.</b> 1) Озак вакытлар буена яки еш куллану нәтиҗәсендә cүсәргән, искереп җимерелү алдында торган, кулланышка яраксыз хәлгә килгән; тузган, таушалган. <i>--- колхозның уңышы елдан-ел арта барганга, иске келәтләр, иске базлар гына аны канәгатьләндерә алмый иде. </i>Г.Әпсәләмов. <i>Радиолада иске пластинка бер ноктада әйләнепме әйләнде ---. </i>Р.Хафизова. <i>Иске, кыршылган гына тун кисә дә, аның астында әзмәвердәй таза гәүдә йөрткән өлкән яшьләрдәге бер ир телгә килде. </i>В.Имамов</p><p>2) Хәзерге таләпләргә, чорга туры килми торган, заман таләпләренә җавап бирми торган; заманнан артта калган; модадан чыккан. <i>Сафый Насыйбуллин – кыскарак буйлы, ак кергән чәчле, искерәк модада европача киенә торган Казан сәүдәгәре. </i>Ф.Әмирхан. <i>Атасы никадәр иске фикерле борынгы кеше булса да, анасы бик сөеп иркәләгәнлек сәбәпле, байбәтчә бара-бара атасының сүзенә күп колак салмыйча, үз теләгәнчә --- киенә башлады. </i>Ш.Мөхәммәдев. <i>Заманалар үзгәргән, таләпләр үскән, ә архитекторлар иске традицияләрдә тәрбияләнеп үскән кешеләр булып калганнар. </i>М.Маликова</p><p>3) Үткәндәге иҗтимагый, сәяси, икътисади төзелешкә караган. <i>Иске татарларыбыз аяклары белән уйларга өйрәнеп, башларына бөтенләй ихтыяҗлары беткән. </i>Ф.Әмирхан. <i>Унҗиденче елның октябрь җилләре Казан губернасын да урап-урап исте: тарих юлында черегән яфраклар төсле аунап яткан иске хакимиятне себереп түкте. </i>З.Фәтхетдинов. <i>Хәзер адәм балалары «намус» ише иске режим калдыгы белән санашмый ---. </i>Х.Камалов</p><p>4) Күптәннән бирле яшәп килгән; күптәнге, әллә кайчангы. <i>Шул иске җир-суның, таш пулатларның, шул иске магазиннарның кире тагы үзләренә кайтуы турында, дөньяның иске эзгә төшүе турында саташа. </i>Г.Ибраһимов. <i>Биредә, иске Әлмәттә, урамнар караңгырак, ә өске якта – яңа Әлмәттә – бик күп гирляндалар балкып торалар. </i>Х.Камалов. <i>Һәр адымын атлаган саен, ул үзенең иске дусларына якынлаша, йөрәге очрашу шатлыгыннан дулкынланып тибә. </i>Г.Әпсәләмов</p><p>5) Булып үткән, элек булган. <i>Шуларны күргәч, кире иске тормышыма кайтасым килми. </i>М.Гафури</p><p>6) Күптәнге, электә булган, элеккеге. <i>Пешмәгән җырларның байтагы иске җырларны бик ятышсыз, механик рәвештә яңача үзгәртеп ясаган җырлардан тора. </i>М.Җәлил. <i>Флегант авыр итеп сулыш алды: ахры, хатирәләр белән бергә иске яралары да кузгалды. </i>З.Фәтхетдинов</p><p>7) Бик күптәнге, борынгы, элекке замандагы. <i>Үләсе елларында Ибраһим, мәрхүм, Казан тарихы турында китап язам, дип, берничә тапкыр минем өйгә килеп, иске Казан һәм Пугач явы турында --- сорашты. </i>М.Гали. <i>Болар бар да – иске заман тәрбиясеннән, хатын-кызга курчак, чәчәк итеп караудан килгән нәрсә. </i>Г.Кутуй. <i>Бабай, без иске китапларны, кулъязмаларны яңадан бастырып чыгарырга исәпләп йөрибез… </i>Г.Галиев</p><p>8) Былтыргы, узган. <i>Син китәсең, безне базга бикләп, хуш, иске ел, көмеш сакаллы. </i>М.Җәлил // Былтыргы, узган ел уңышыннан калган. <i>Казып чыгарган бәрәңгеләрне, сабакларыннан кага-кага, бер күчкәрәк өяргә керештем. Миңа карап, син үз фикереңне белдерәсең: – Иске «ана» бәрәңге беркемгә дә кирәк түгел. </i>Н.Хәсәнов. <i>Июль аенда аларның базында киселгән ярты чиләк бәрәңге дә калмады. Яңасы өлгермәгән, искесе беткән чак. </i>С.Зыялы. <i>Туфракта иске орлыктан яңа бәрәңге үрчетү аңа күктә яңа йолдыз үстерү белән бердер кебек. </i>А.Хәлим</p><p>9) Моңа кадәр булган, моңа кадәрге. <i>--- Гөлгенә яңа йортны иске урынга эшләтмичә, икенче урынга салдыра. </i>М.Җәлил. <i>Иске председатель, җыенга үз кешеләре генә килүне күреп булырга кирәк, шат йөри. </i>Һ.Такташ. <i>Бу иңкеллек, бу тар гына батынкы җир елганың кайчандыр иске эзе булган. </i>Н.Фәттах</p><p>10) Срогы чыккан, хәзер гамәлдә булмаган, кулланылып ташланган. <i>Трамвай тукталышларында бер тәмәке төпчеге, иске билет әсәре күрмәссең. </i>С.Зыялы. <i>Иске абонемент</i></p><p>11) Күптәннән мәгълүм, күп тапкырлар кабатланган. <i>Таныш, иске сораулар өр-яңадан алга килеп басты: үтерүнең сәбәбе нәрсәдә? </i>З.Фәтхетдинов</p><p><b>2. </b><i>и. мәгъ. </i>1) Күп кулланудан тузган, таушалган әйбер. <i>Бар, әнә баскыч астына чык та өс-башыңны алыштыр, искеләреңне чүплек савытына ташлап китәрсең. </i>М.Маликова. <i>Энемнең өстендә – әтидән калган, искедән бозып тегелгән кыска бишмәт. </i>М.Әмир. <i>Әти белән әни каршы торып караганнар иде дә, авызларын тиз томаладым. Җилкәм үсте, синең искеңнән бозып теккән камзулга сыймый башладым, дидем. </i>Ф.Хөсни</p><p>2) Яшь балаларның астына салына торган чүпрәк; бәби чүпрәге. <i>Чынлап та, хатынның идәнгә сузылган сул беләге өстендә искегә төргән бер сабый да ята иде. </i>Ә.Еники. <i>Фәтхерахман --- бәби искеләренә хәтле юа. </i>Б.Камалов. <i>Озак та үтми сандык янәшәсенә --- япмалар, күкрәкчәләр, бала искеләре – тагын да әллә нәрсәләр, әллә нәрсәләр өелә барды... </i>А.Хәлим</p><p>3) Тормышта элекке заманга хас, хәзерге вакыт өчен искергән нәрсә, күренеш. <i>Савымчыларның күпчелеге бу яңа ысулга ышанып бетмәделәр, һаман да шул ике куллап искегә ябышып яту ягын карадылар. </i>М.Хәсәнов</p><p>4) Элекке, үткән заманга хас, хәзерге вакыт өчен яраксыз фикерләр иясе; искелекне яклаучы, консерватор. <i>Җен-фәлән дип сөйләнүләр искеләрдән калган ул. </i>Г.Тукай. <i>Барысы да – иске тип сәүдәгәр, «без – мөселман» дип, үзләренең кадимлегенә шөкер итеп утыручы искеләр. </i>М.Мәһдиев. – <i>Башта алар шулай кыйланалар, – ди, – аннан соң үз калыпларына төшеп утыралар, – ди, – искесе дә башта кыйланган иде, төште, – ди ---. </i>Х.Сарьян</p><p>5) Элеккеге, борынгы чор, заман. <i>--- савыт-саба, кирәк-ярак искедән, борынгыдан калган булса да, һәммәсе үз урынында --- иде. </i>М.Маликова. <i>«Бу иске дөньяны җимерәбез. Искене җимермичә, яңаны корып булмый», – дип сөйләнде ул. </i>Ф.Яруллин // Элек булган, кайчандыр кулланылган әйбер. <i>Мәүлә абый үзе: – Аю күлендәге машина тагын ватылган, – дип зарланып куйды. – Искедән генә җыйган машина бит, – дидем мин аңа каршы. </i>Л.Ихсанова. <i>Чыннан да, каян табылган бу әйбер? Борынгымы ул, әллә шушы заманның оста куллы берәрсе юри искегә охшатып койганмы? </i>Ф.Сафин</p><p>6) Элек булган хәлләр, вакыйгалар. <i>– Гөлшәй, – диде Гайса бераздан: – Гафу ит инде, Гөлшәй. Искеләрне онытыйк та яңадан бергә кушылыйк. </i>Г.Әпсәләмов. <i>– Инде мең ел җир куенында яткан мәетләрне кузгатып, --- [салынган] шәһәрнең нигезе бәрәкәтле булыр дип уйлыйсыңмы? – Искене җимермичә, яңаны салып булмый. </i>Р.Вәлиев</p><p>7) Элек кулланышта булып та, хәзер гамәлдән чыккан нәрсә. <i>[Сыерны] Тугыз йөзгә килештек. --- Иске белән тугыз мең бит ул. </i>М.Галиев</p><p> ◊ <b>Иске авыздан яңа сүз </b>Берәр кешедән көтелмәгән, урынсыз, дөрес булмаган яки гаҗәп сүз ишеткәндә әйтелә. <i>– Кайсы станциядә төшәсең син, Мотыйк абый? – Менә сиңа иске авыздан яңа сүз, киләсе станциядә, дип торам ич. </i>Р.Вәлиев. <i>– Менә иске авыздан яңа сүз! Ничек инде сөйләшер кеше юк?! – дип гаҗәпләнде Рәсимә апасы. – Яныңда әниең бар иде ич синең! </i>Ә.Сафиуллин. <i>– «Өйләндем» дип, улым. Алдан хәбәр итү юк, киңәшләшү юк. Иске авыздан яңа сүз, ишетмәгән колагым ишет. </i>Ф.Сафин. <b>Иске бер тиен </b><i>кимс. </i>1) Шомарган, әрсез кешегә карата әйтелә; 2) Кыйммәте, файдасы, кирәге юк дәрәҗәдә аз булган нәрсә турында әйтелә. <b>Иске бер тиен кебек </b>Кайтуы яки сөйләве кирәксез булып та, кайткан яки сүз сөйләгән кеше турында. <i>Атна-ун көннәр үтте микән, баш агроном иске бер тиен кебек тагы күренде. </i>Х.Камалов. <b>Иске бер тиен төсле </b><i>к. </i><b>иске бер тиен кебек</b>. <i>Чыннан да, сәер кеше булып чыкты ул. Үзенә тиешле ике атнасын эшли дә больницага кереп ята. Ә буровойга барыр көн җитү белән, иске бер тиен төсле кайтып җитә. </i>М.Зарипов. <i>Кем белә, может, тагын да иске бер тиен төсле ялтырап кайтып килербез әле. </i>Ф.Бурнаш. <b>Иске бистә асравы </b><i>кимс. </i>1) Үз-үзенә шаккатып, эшләмичә йөрүче кеше турында; 2) Җыйнаксыз кеше турында әйтелә. <b>Иске бишмәтне кузгату </b>Булган, онытылган эшне, үпкә-хатирәләрне яңадан кузгату, искә алу. <i>Я, ярый, иске бишмәтне кузгатмыйк – тузаны чыкмасын. Үткән-беткән, өстенә үлән үскән. </i>Г.Мәхәммәтшин. <b>Иске җыр җырлау </b>Күп мәртәбә ишетелгән, сөйләнгән сүзне кабатлау. <i>– Улым, тап син Гөлнарага вакыт, тап. Ычкындырма алтын балыкны ятмәдән! – Әни, син тагы иске җырыңны җырлыйсың! </i>Н.Гыйматдинова. <b>Иске искедән </b>Бик күптәннән, борынгыдан. <i>Иске искедән калган йолаларны онытырга ярамый. </i><b>Иске колакчын кидерү </b>Бөлдерү, матди яктан авыр хәлгә калдыру. <b>Иске корсак – яңа аш </b>Күчтәнәч ашамлык алып авыз иткәндә әйтелә. <i>[Бибкәй:] Менә күчтәнәч. [Гөлбикә:] Я, иртәдән бирле иренем кычыта иде, иске корсак – яңа аш! </i>Н.Исәнбәт. <b>Иске күз </b>Күптәннән, электән таныш кеше, элекке дус. <b>Иске мунча, иске таз </b>Бер үзгәреш тә, яңалык та булмау турында. <b>Иске мунча, иске таш</b> <i>к. </i><b>иске мунча, иске таз</b>. <i>[Харис] Бераз уйланып торгач тыныч кына: – Безгә институтта ук эш киеме белән китәргә куштылар, ә син ефәк күлмәк белән. Ике-өч атнага махсус эш киеме бирсеннәрме әллә? Кыйммәткә төшәсең... совхоз өчен. – Э-э, иске мунча, иске таш!.. </i>З.Вәли. <b>Иске мунча себеркесе чәйнәү </b>Файдасызга, бушка сөйләү, йөрү. <i>Бу заманда юк сүз сөйләп, иске мунча себеркесе чәйнәп тормагыз. </i>Н.Исәнбәт. <b>Иске мунча фәрештәсе </b><i>кимс. к. </i><b>иске чабата олтаны</b>. <i>Анда Вәли мулла һәм Ф.Сәймани кебек иске мунча фәрештәләре адәмиләрнең көфер вә иманын язарга вә печать басып торырга [боерылганнардыр]. </i>Г.Тукай. <b>Иске тунны кузгату </b><i>к. </i><b>иске бишмәтне кузгату</b>.<b> Иске чабата </b><i>эвф. </i>1) Бизгәк авыруы, малярия; 2) <i>миф. хур. </i>Җен, пәри. <i>Юкка ышанучы крестьяннар элек җенне, хурлау өчен, «иске чабата», «сыңар тәрәзә» дип исемлиләр иде. </i>Х.Кәрим<i>.</i> <b>Иске чабата белән куу </b>Хурлап, мәсхәрәләп, мыскыллап куу. <i>Син, Фәсхи абзый, үзең дә йомшаграк. Мин синең урыныңда булсам, [аны] иске чабата белән совхоздан куар идем. </i>Ф.Сәйфи-Казанлы. <b>Иске чабата олтаны </b>Ямьсез яки кирәксез кешегә карата мыскыллап, мәсхәрәләп әйтелә. <i>Шул чепи күзле нәрсә гүзәлләр солтаны буласы, имеш. «Иске чабата олтаны» дисә, бер хәер иде. </i>Г.Камал. <b>Иске читек олтаны</b> <i>к. </i><b>иске чабата олтаны</b></p></p>
</table>
</body>
</html>