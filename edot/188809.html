 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БОЛГАТУ </b> <i>ф.</i>  1) Сыеклыкны, чәчелә һәм коела торган әйберләрне бергә кушып аралаштыру, туглау, катнаштыру. <i>Абый белән без, капчыкларыбыздан бәрәңге чыгарабыз да, аны көлгә күмеп, утны болгата-болгата, бәрәңге пешкәнен саклап ятабыз. </i>М.Гали. <i>Ибраһим, киндер бияләйләр киеп, сыекчаны зур агач көрәк белән болгата-болгата, борынын тартып иснәп торды. </i>Г.Гобәй</p><p>2) Тәртибен чуалту, аңлаешсыз итү, бутау. <i>Эшне үзең болгаттың, үзең очла. </i>М.Фәйзи. <i>Тукта инде, болгатма. </i>Р.Ишморат</p><p>3) <i>күч. </i>Үзара талаштыру, котырту, тәртипсезлекләр китереп чыгару, гауга барлыкка китерү. <i>Монысы кем тагы шулай болгата? </i>Р.Ишморат. <i>Гафифә апа юкка гына шулай болгатып маташа. </i>Г.Бәширов.<i> Әгәр Исмәгыйль чынлап торып эшне болгатса, шул ук төнне Көмшәр авылына качарбыз да никах укытырбыз. </i>М.Фәйзи</p><p>4) <i>сөйл. </i>Пешерү. <i>Боламык кына болгатырсың алайса, карчык. </i>М.Гали</p><p> <b>Болгата бару </b>Акрын-акрын, аз-азлап болгату</p><p> <b>Болгата башлау </b>Болгатырга тотыну. <i>Моңарчы төп гаепне мәрхүмнәрнең үзләренә аударып утырган җитәкчеләр, теге чәчбинең коткысына бирелеп, авызларындагы ботканы бүтән якка болгата башладылар</i>. М.Маликова</p><p> <b>Болгата төшү </b>Тагы да бераз болгату</p><p> <b>Болгатып алу </b>Тиз генә, бераз болгату. <i>--- кергән-чыккан һәрбер кеше, бала-чагага хәтле, гөбедәге кымызны, пешкәк белән, бер-ике тапкыр гына булса да болгатып ала</i>. Ә.Еники. <i>Куласа, бер-ике канаты белән генә артка ишеп, тигез су өстен болгатып алды да туктады</i>. Х.Сарьян</p><p> <b>Болгатып бетерү </b>Тәмам катнашканчы болгату; изелеп беткәнче болгату; бик нык болгату. <i>Әйдәгез, суны болгатып бетергәнче биешәбез. Аннары балыклар, тончыгып, өскә калка</i>. Н.Хәсәнов. <i>Салатка юмарт кеше май сала, саран кеше серкә сала, акыллы кеше тоз сибә, булмаган кеше болгатып бетерә.</i> Н.Исәнбәт</p><p> <b>Болгатып җибәрү </b>Болганырга этәргеч бирү, сәбәпче булу<i>. Рәсүл шул тавышка колак салды, аның тыныч кына аккан тормышын болгатып җибәргән песи баласы: «Гаебем юк минем, кешеләрнең миһербанлылыгына мохтаҗ сабый гына мин!» – дип ялварадыр сыман тоелды.</i> Ш.Янбаев. <i>Халыкны аны болгатып кына җибәр, аннан ник болгатканыңа үкенерсең</i>. Ф.Сафин</p><p> <b>Болгатып җиткерү </b>Тиешенчә аралашканчы болгату</p><p> <b>Болгатып йөрү </b>Әле, хәзерге вакытта болгату белән мәшгуль булу; бөтенесен дә болгату. <i>Бөтен эшне әнә шул Яхья болгатып йөри. </i>К.Нәҗми. <i>Бая әйткәнемчә, Батыршалар халыкны болгатып йөрмәсәләр, мин үземнең хуҗалыкны барысына да үрнәк булырлык итеп куяр идем. </i>К.Нәҗми.</p><p> <b>Болгатып карау </b>Бик нык болгату. <i>Дөньяны болгатып та карадың инде</i>. Р.Вәлиев</p><p> <b>Болгатып килү </b>Күптәннән, әллә кайчаннан даими болгату<i>. Ни әйтсәң дә, ул миңа хәерхаһ түгел. Күптән инде болгатып килә. </i>Х.Камалов</p><p> <b>Болгатып кую </b>Бер мәртәбә болгату; алдан болгату. <i>--- ач балаларына күз сирпеп алган да, ә менә мин үскән авылда елга менә шушылай борылып-борылып, болганып ага иде, дип, ботканы болгатып куйган, ди</i>. Д.Салихов</p><p> <b>Болгатып ташлау </b>Кинәт, астын-өскә китереп болгату. <i>Зәһәр зилзилә куптарып, Болгатып ташлар илне</i>. Р.Зәйдулла</p><p> <b>Болгатып тору </b>Бертуктаусыз, гел болгату. <i>Кайнар су белән кушылган чималны гел болгатып торганда, эмульсия барлыкка килергә дә мөмкин</i>. Татар балы</p><p> <b>Болгатып яту </b><i>к. </i><b>болгатып тору</b>. <i>Бөтен авылны шул Якуб зимагур болгатып ята. </i>И.Гази</p></p>
</table>
</body>
</html>