 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАБЫК</b>  <i>и.</i> <b>1. </b>1) Агачның үзагачтан аерылып тора торган тышкы катлавы, кайрысы. <i>Аннан соң [Хәят] шул ук ботакның кабыгын әрчеп карады. Кабык бармакларны яшькелткә буйый: кабыгы әрчелгән ап-ак чыбык, юешләнеп, тайгак булып тора иде. </i>Ф.Әмирхан. <i>Монда кылый куян усак кабыгы кимереп тик ята. </i>Ш.Маннур. <i>Гагра урамында тезелеп утырган йөзьяшәр эвкалиптлар иске кабыкларыннан арына башлаганнар, ләкин ул кабыклар, буй-буй булып эсседә бөтерелеп, агач кәүсәләренә асылынып калганнар. </i>М.Мәһдиев</p><p>2) Махсус суеп алынган карама яки юкә кайрысы. <i>Арба төбенә түшәгән юкә кабыгының буеннан-буена тигезле-тигезсез хәрефләр белән язылган сүзләрнең мәгънәсен дә әйттеләр. </i>М.Хәсәнов. <i>Көч-хәл белән күтәреп кайтырлык кабыкны аркага салып, урман авызына чыкты малайлар. </i>Г.Ахунов. <i>[Гайфулла] Кабыкны күлгә батырып, ташлар белән бастырып куйган икән. </i>Ф.Яруллин</p><p>3) Яшелчә, җиләк-җимеш, чикләвек кебекләрне тыштан каплап торган тышча. <i>Кабыклары саф алтыннан – җимнәре гел зөбәрҗәт. </i>Дәрдемәнд. <i>Суфи суган сөймәс, күрсә, кабыгын да куймас. </i>Мәкаль. <i>Өч тәүлек батальон солдатлары, сержантлары һәм офицерлары кабыгын Сираҗи белән мин әрчегән бәрәңгене ашадылар. </i>К.Латыйп. <i>Әнә чи-чи чыпчык каен алкаларын кабыгыннан әрчи. </i>Н.Сладков</p><p>4) Йомырка тышчасы. <i>Җирдә ташлап калдырылган күмәч-икмәк кисәкләре, йомырка кабыгы һәм вобла калдыклары ауный. </i>Г.Кутуй.<i> Ала карга эше инде бу – йомырка кабыгын тишеп эчендәге сарысы белән агын эчкән дә буш кабыгын ташлап калдырган. </i>Н.Сладков</p><p>5) Кайбер җан ияләренең тышкы каты тышчасы (елан, кәлтә, балык, бөҗәкләр). <i>Бакча киртәләре кичке кояшка җылынган, аларны теге юл-юл кабык кигән әрсез коңгызлар сырып алган. </i>М.Мәһдиев. <i>Елан кабыгы кебек юка соргылт сукнодан теккән шинель --- кигән немец солдатларына 1941 нең кышы бик рәхимсез булды.</i> З.Зәйнуллин. <i>Ул [көньяшәр күбәләк] күкәйдән корт булып чыга, аннан кабыгын ташлап бөҗәккә әйләнә, ул арада бераз үсә, тагын кабыгын ташлый. </i>Кызыклар дөньясында</p><p>6) Мәетне каберлеккә кадәр озатып бару өчен агач кайрысыннан эшләнгән носилка; җеназа агачы. <i>[Малай] Авыл буйлап кешеләрнең җилкә өстендә колашалы кабыкта баручы май әбисенә моңаеп карый. </i>Г.Ахунов. <i>Капка баганасына --- соңгы юлга озата торган кабык сөяп куелган икән. </i>М.Хәсәнов</p><p>7) <i>күч. </i>Чын йөзен күрсәтмичә, ясалма, башка төрле кеше итеп таныту тышчасы. <i>Василий яңадан үзенең кабыгына керде, гаҗәеп бер мәнсезлек белән авызын зур-зур ачып иснәргә тотынды. </i>Ә.Еники.<i> [Фәйрүзә] моның һаман да шул элеккеге илгәзәк Шәмсия икәнен, тик кабыгы гына бераз үзгәрүен күреп, аңа үзенең эш таба алмый йөрүен сөйләп бирде. </i>Г.Ахунов. <i>Еллар һәм тоткыннар ялгышмый: надзирательләр бер кигән кабыкларын һәм битлекләрен салмыйлар. </i>А.Гыйләҗев</p><p>8) <i>күч. </i>Тышкы күренеш. <i>Бервакыт урамнан күрше авыл хатыны үтеп киткәч, бабай башын чайкап, кабыгы чибәр генә, дип куйды. </i>Г.Гобәй. <i>Кем уйлаган шундый ефәк кабык эчендә шундый башсызлык яшеренеп яткандыр дип?</i> Ф.Хөсни.<i> Барысы да тышкы кабык кына! Ә эчтә... ислемае беткән шешә кебек. </i>Г.Әпсәләмов</p><p>9) <i>күч. </i>Кием.<i> Өстәге фашист кабыгын салып аттым да тегеләрнең кайнаша башлавын көтеп яттым. </i>Г.Нәбиуллин</p><p>10) <i>күч. </i>Кешене чын тормыштан, башкалардан аерып торган тирәлек, кешенең үзенә генә хас эчке дөньясы, күзаллавы. <i>И, мин томана да булганмын соң, таш кабыкта яткан әкәм-төкәм! </i>Ш.Маннур<i></p><p></i>11) <i>геол. </i>Җир шарының өске катламы. <i>Ул кабык ике катлы, өске өлеше гранитлардан тора, ә аскы кат – базальт токымнары. </i>Кызыклар дөньясында. <i>--- кайнар мәхәббәт беркөнне, каты җир кабыгын бәреп чыккан вулкан кебек, йөрәк түреннән ургылып чыкты. </i>Д.Каюмова</p><p>12)<i> кит. </i>Югары нерв эшчәнлегендә төп урынны тоткан, зур ми ярымшарларын каплап торган өске катлам. <i>Кешеләрдә ишетү информациясе баш мие ярымшарлары кабыгының чигә өлешендә анализлана.</i> Кызыклы физиология</p><p><b>2. </b><i>с. мәгъ. </i>Агач кайрысыннан эшләнгән. <i>Саҗидәнең имчәк баласы кабык бишектә --- үзен-үзе яткан җиреннән тирбәтеп ята. </i>М.Гафури. <i>Арба төбенә капчык белән чәчүлеген, кабык тубалын, бөкре сукасын салды. </i>И.Гази. <i>Тәмам савыккач, кабык арбага салынган Габидинне тартып, урак уручы әнием янына бара башладым. </i>К.Латыйп</p><p> ◊ <b>Кабык авыз </b>Авазларны йотып, аңлаешсыз сөйли торган кеше. <b>Кабыкка төренү </b><i>к. </i><b>кабыгына бикләнү</b>.<i> Инде күптән берәү дә туп-турыдан әйтеп борчымаган, кабыкка төренгән күңеленә тидерәме. </i>М.Хуҗин. <b>Кабыгына бикләнү </b>Тормыштан, тирә-юньдәге кешеләрдән аерылу, кеше белән аралашмау. <i>Музейда эшләү тарих кабыгына бикләнү дигән сүз түгел бит әле ул. </i>Э.Касыймов. <i>Әкәм-төкәм ише, һәркайсы үз кабыгына бикләнеп яшәде, береңнеке икенчеңә артмады. </i>Ә.Гаффар</p></p>
</table>
</body>
</html>