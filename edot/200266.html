 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КИҢӘШ</b>  <i>и.</i> 1) Ничек эшләргә кирәклек турында үгет-нәсыйхәт, күрсәтмә, тәкъдим. <i>Киңәш сорасаң, атаңны белгәннән сора. </i>Мәкаль. <i>Бу чаклы күп киңәшләрдән соң Миңзифа әбинең башы шеште. Шул бетмәс-төкәнмәс киңәшләр йөге белән пешекче Зифа карчык «Хезмәт»кә килеп төште. </i>Г.Ибраһимов. <i>Инде карт кешенең биргән киңәшләрен өстән генә укып үтмәгез, Күңелегезгә алып бикләгез! </i>Һ.Такташ</p><p>2) Билгеле бер мәсьәлә буенча фикер алышу, киңәшү, киңәшләшү. <i>[Малайның] бу шуклыклары турында Алабугада укучы кызына хат язып, кызын киңәшкә чакырмыйча булдыра алмады. </i>Ф.Хөсни. <i>«Кызлар чумарлык, киленнәргә рәхәтләнеп кер чайкарлык булсын!» – диде ул киңәшкә җыелган идарә членнарына. </i>А.Гыйләҗев. <i>Судья аягүрә басты. – Суд киңәшкә чыга, – диде ул, папкасын ябып. </i>Ә.Еники</p><p>3) Киңәшләшеп хәл итә торган мәсьәлә, проблема. <i>Ә мин сиңа зур гына киңәш белән килдем. </i>Ш.Камал</p><p>4) <i>этн.</i> Хатын-кызларның туй табынына кем нәрсә пешереп, әзерләп алып килүен билгеләү өчен җыелып сөйләшүе. <i>Киңәш җыю. Киңәшкә бару</i></p><p> ◊ <b>Киңәш берегү </b>Үзара аңлашу, килешү. <i>Патшаларның киңәше берексен иде дә [тизрәк сугыш туктасын иде]. </i>М.Гали. <b>Киңәш йөзеннән </b>Киңәш рәвешендә, киңәш итеп әйтелгән сүз хакында. <i>Мин аңа киңәш йөзеннән генә әйткән идем, үгет сатып түгел. </i>Н.Исәнбәт. <b>Киңәшкә килү</b> 1) Кеше киңәшен тыңлау. <i>Картлар киңәшкә килүчән була ул, Гөлсем сеңелем, хак сүз! </i>Ф.Бурнаш; 2) Бергә киңәшеп акыл табышып, үзара аңлашып бер фикергә килү. <i>Мөхәммәтҗан солдат һәммәсенең сүзен җөпләп торды да: – Күрше авыллар да шундый киңәшкә килгәннәр, ди: яздырмаска! – диде. </i>Г.Бәширов. <b>Киңәш кору </b><i>к. </i><b>киңәшләшү</b>.<i> Уралдан, Алатаудан үз илләре Караюргага кайтып җиткәнче, юл буенча Мәрхәбә белән Шәйхел киңәш корып килделәр. </i>Г.Ибраһимов. <i>Без, билгеле, киңәш корып, карар чыгарырга җыелмый идек. </i>Ә.Еники. <b>Киңәштән чыкмау </b>Бирелгән киңәш буенча гына эш итү, кеше киңәшен тоту. <b>Киңәш тоту </b>1) Кемнең дә булса киңәше буенча эш итү, шуның киңәшен тыңлау; 2) <i>к. </i><b>киңәшләшү</b>. <i>Гимназия советы, нишләргә белми аптырап, өч көн буе киңәш тотты. </i>Җ.Тәрҗеман</p></p>
</table>
</body>
</html>