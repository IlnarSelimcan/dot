 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАШ</b>  <i>и.</i> <b>1.</b> 1) Күзләр өстендәге дугаланып үскән куе төкләр. <i>Аның йөзе тагын тартышып куйды, кашлары өскә сикерде, һәм ул театрдагыча кулын җәеп җибәрде. </i>Җ.Тәрҗеман.<i> Шул секундта аның кашлары, иреннәре кинәт калтырый башлады, һәм ул, ашыгып, каушап, яшь егеткә таба китте. </i>А.Шамов.<i> Аның сипкел баскан йөзе ачулы, аксыл кашында ләйсән кебек вак яңгыр бөртекләре елтырый. </i>Х.Хәйруллин</p><p>2) Алка, йөзек-беләзек, санчак һ.б.ш. әйберләргә бизәк итеп беркетелә торган төрле типтагы асылташ, яки шуңа охшаш нәрсә. <i>Йөзекнең кашы төшкән, кашны тотып торган тырнаклар эчкә яньчелеп кергәннәр, балдагының күп урында көмеше кырылып, астыннан бакыры чыгып килә иде. </i>Ә.Фәйзи.<i> Аксыл болытлар арасыннан күз сирпегән кояш яктысында йөзек кашыдай ялтырап алды да үзе шикелле үк шаян, җитез кар бөртекләре арасына кереп югалды. </i>Ф.Шәфигуллин</p><p>3) Иярнең алда һәм артта калкып торган урыны. <i>[Хәмдия – Бакыйга:] Ал, илче, бу хатны! Ал да, яшь мирзага илтеп, ахак кашлы көмеш иярен сора. </i>М.Фәйзи. <i>Тезгенен ияре кашына ташлап, атына чөңгереп алды, хәбәрсез иркенләп бармакчы иде.</i> Җ.Рәхимов</p><p>4) <i>к.</i> <b>кашлак</b>. – <i>Әнә шул кашка чыккач та, Дадашев промыслолары күренер, – диде Хәлил. </i>Ш.Камал. <i>Иртәнге кояш авыл янындагы каш артыннан яңа гына күтәрелеп чыккан. </i>С.Җәләл</p><p>5) <i>диал.</i> Калкулык өсте, тауның биек, калкып торган урыны. <i>Галияр солдаттан кайткан көнне, син авылның тавы кашына мендең. Күреп тордым. Тауның кашында кыя нигезе бар. </i>М.Хуҗин.<i> Тау кашындарак безнең артызба дип йөртелә торган бәләкәй генә өй бар иде. </i>Ф.Шәфигуллин</p><p><b>2. </b><i>с. мәгъ.</i> Тау бите сыман калкып торган. <i>Каш җир түгел, киресенчә, бик аулак уйсу, имеш. Арышлар бик сыгылмалы, Газзә бик моңсу, имеш.</i> С.Баттал. <i>Тиресле җирләрдә, кашрак урыннарда җирләре булган кешеләр ара-тирә ургалый да башладылар.</i> М.Гали</p><p> ◊ <b>Каш астыннан карау</b> Ачуланып, ярсып карау, хисләрне һ.б. яшереп карау, астыртын, үпкәле, рәнҗүле караш турында. <i>Кинәт ул каш астыннан гына Исламның үзенә карап утырганлыгын күреп алды. </i>Н.Фәттах.<i> Ниһаять, олуг хан башын күтәрде. Киң куе кашлары астыннан тирәли утырган кунакларга сөзеп карап чыкты. </i>М.Хәбибуллин<i>. Гали, бер тәлгәштәге шомыртлар күк, Сәрвәр апаныкына охшаган чем-кара күзләре белән каш астыннан гына карап куйды. </i>Р.Төхфәтуллин<i>. </i><b>Каш җимерелү</b><i> </i>Ризасызлык, үпкә, ачу билгеләре чыгу.<i> Моңарчы бик кәефле генә сөйләшеп утырган Әсәдуллинның җәенке кашлары җимерелде, күзләрендә зәһәр очкыннар кабынып китте. </i>С.Сабиров.<i> Кассирның кашы җимерелүе яңалык түгел иде. </i>М.Юныс.<i> Аның юка иреннәре бөрелгән, кашлары җимерелгән. Җете зәңгәр күзләре зәһәр ялтырыйлар. </i>Г.Сабитов.<i> </i><b>Каш җимерү </b>Канәгатьсезлек, рәнҗеш, үпкә белдергәндә, кашларның табигый торышын бозып, ямьсез итеп карау. <i>Кубрат хан куе кашларын җимерде, бертын уйланып ятты, ниһаять, ул авыр карашын философка төбәде. </i>М.Хәбибуллин<i>. </i><b>Каш җыеру </b>Ризасызлык, канәгатьсезлек, аптырауны йөзгә чыгару, күрсәтү. <i>Хәмдиев аны, чыннан да, бик яман кашларын җыерып каршылады. </i>Р.Төхфәтуллин.<i> Миңнур карт исә, нәрсәнедер яратмыйча, кашларын җыерды, тешләрен кысты, һәм аның яңак сөякләре очлаеп калкып чыкты. </i>А.Шамов.<i> </i><b>Каш җыерылу</b><i> </i>Йөзгә ризасызлык, канәгатьсезлек билгеләре чыгу.<i> Хәзер инде Туфаилнең карашы идәнгә төбәлгән, кашлары җыерылган, тавышы калынайган иде. </i>М.Хуҗин.<i> Оятыннан, ачуыннан хәзер дөрләп китәргә әзер торган Рәшитнең кинәт кашлары җыерылды. </i>Н.Фәттах.<i> </i><b>Каш салындыру</b><i> к. </i><b>каш салыну</b><i>. Чырык дәшмәде, кашларын салындырды. </i>Я.Зәнкиев. <b>Каш салыну</b> Ниндидер күренешкә, нәрсәгәдер ризасызлык, үпкә белдергәндә, кашлар түбәнрәк төшү. <i>Ясәви картның чырае җитди, кашлары салына төшкән, ул Мусага, аның шикелле меңләгән әсирләргә карап сөйли, имеш ---. </i>Г.Әпсәләмов.<i> Ул инде элеккедәй минем белән ачылып сөйләшми, киңәшми. Кашлары салынган, йөзе һәрвакыт чытык. </i>И.Салахов.<i> </i><b>Каш сикертешле</b> <i>иск.</i> Аулак өйләрдә уйнала торган гыйшык уены. <i>Аннан аулак өйдәге барлык яшьләр, кызлар куырылган борчак ашыйлар. Уеннар китә... Каш сикертешле уйныйлар.</i> С.Рафиков. <b>Каш сикертү</b> Кемгәдер яшерен ым кагу өчен, гаҗәпләнү һ.б. белдереп, кашларны хәрәкәтләндерү. <i>Башын уңга янтайтып, кашларын сикертеп, мондый тасвирына үзе үк аптырап куйды: кеше ак буламы инде, я ак тәнле дисәң, дөрес чагыштыру булыр иде. </i>М.Хуҗин.<i> Надзиратель, сул күзен кысып, кашын сикертсә дә, малайны бирелеп кенә тыңлый иде. </i>И.Салахов. <i>Унтер-офицер тырпайган кашларын сикерткәләп алды. </i>И.Туктар.<i> </i><b>Каш сындыру </b><i>к.</i><b>каш җимерү.</b><i> Хәлим аягүрә басты да борынына төшеп торган кепкасын ачу белән күтәреп җибәрде, кара кашларын сындырды. </i>И.Гази.<b>Каш тарту</b> Кашларны махсус карандаш белән буяп каралту. <i>Шәһәр тумасы бит минем Миһриҗамал, үзенә күрә түгел, чәчләрен бөдрәләтеп, кашлар тартып, чәмчәле читекләр киеп кайткан.</i> М.Гали. <b>Каш төзәтәм дип күз чыгару </b>Файдалы, кирәкле эш эшлим дип, зыян, зарар китереп чыгару. <i>Каш төзәтәм дип күз чыгаруың, планны өзүең бар. </i>Ш.Бикчурин. <b>Каш ясыйм дип күз чыгару </b><i>к.</i><b>каш төзәтәм дип күз чыгару</b>. <i>Рәшат Галиевич, каш ясыйбыз дип күз чыгармыйбызмы без? Куәтле техникага юл ачабыз дип, саламны яндыруны әйтәм. </i>Х.Хәйруллин<i>. Каш ясыйм дип, иптәш Ходайбирдин кебек, күз чыгаручы – скважинаны ике ремонт срогын үткәреп файдаланучы, нефть бирәм дип, кадерле икмәкне юк итүче коммунистка партия сафында урын булмаска тиеш. </i>М.Хәбибуллин. <b>Каш уйнату </b>Шаяртып, кемгәдер ым кагу өчен кашларны хәрәкәтләндерү. <i>Нинаның йөзендәге алсулык тагын да куерды, карлыгач канатларыдай кыйгач кашларын уйнатып, үз итеп, якын итеп, Гыймазовның күзләренә текәп карады. </i>С.Рафиков</p></p>
</table>
</body>
</html>