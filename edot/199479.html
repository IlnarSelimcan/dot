 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КӘЕФ</b>  <i>и.</i> <i> гар. </i> <i> </i><b>1.</b> 1) Кешедә нинди дә булса физик хәлгә яки кичерешләргә бәйле рәвештә барлыкка килгән хис, эчке кичереш, рухи халәт. <i>Әмма ничек кенә булмасын, фермага килүе белән иң яхшы нәселле сыерларның шулай исән-сау бозаулап торуы Нургалинең кәефен</i> <i>бер мәлгә яхшы якка таба шактый нык үзгәртеп җибәрде. </i>Ә.Еники. <i>Гөлләрнең дә кәефләре</i> <i>яхшы, ахры, яңгыр явып үткәндер. </i>Ә.Ерикәй. <i>Күп тә үтмәде</i>, <i>ниндидер күңелле җыр көйли-көйли, ишектән колхоз рәисе Рифкать Сәлимович килеп керде. Кәефе күтәренке. </i>Г.Гыйльманов</p><p>2) <i>сөйл. </i>Кешенең үз-үзен яхшы хис итүе, сәламәт булуы турында. <i>Анда килеп бераз ятканнан соң, аның температурасы нормаль хәлгә төшеп, кәефе</i> <i>тәмам яхшырды. </i>М.Гали. <i>Ул: «Бүген бер дә кәефем юк, әллә нишләп авырып торам», – дип кенә җавап бирде. </i>М.Гафури. <i>Килен керде --- миңа сәлам бирде, Исән-аманлыкны сорады: «Кәеф</i> <i>начар мәллә, абзыем?» – ди, «Да, – мин әйтәм, – сырхап торамын…»</i> Ш.Маннур</p><p>3) Кәеф-сафа, күңел ачу. <i>Кайберсе, эч пошканнан вакытларын кәеф вә хозур илә үткәрмәк өчен, арпа һәм арыш сулары илә тутырылган шешәләр илә «уйнарга» тотындылар. </i>Ш.Мөхәммәдев</p><p>4) <i>күч. сөйл. </i>Исерткеч эчемлекнең күңелне ача торган көче. <i>Сүзләр кабынды. Кымызның кәефе мигә йөгерде.</i> Г.Ибраһимов</p><p><b>2.</b> <i>хәб. функ. күч. сөйл. </i>Кыйммәтле. <i>«Чайка-2» телевизорын сатып алдым. Бәясе дә кәеф кенә: бөтен кирәк-яраклары белән 407 сумга төште</i>. Социалистик Татарстан</p><p> ◊ <b>Кәеф ачу</b> Күңел ачу, кәеф-сафа итү. <b>Кәеф ачылу</b> Күңел ачылу, кәеф күтәрелү, яхшы кәеф барлыкка килү. <i>Баланың кәефе ачылды</i>. Г.Ибраһимов. <b>Кәеф бозылу</b> <i>к. </i><b>кәеф китү</b>. <i>Өйгә сыймас, андый зур аюдан Кызларымның кәефе бозылыр.</i> Ф.Кәрим<i>. </i><b>Кәеф ватылу </b><i>к. </i><b>кәеф бозылу</b>.<i>Ләкин аның кәефе</i> <i>бик тиз ватылды. </i>Ф.Әмирхан. <b>Кәеф килү</b> Кәеф күтәрелү, яхшы кәеф барлыкка килү. <i>Әхмәтҗан кәефе килүдән телен шартлатып куйды. </i>Г.Минский. <i>Тыңлап торучыларның күбесе, шул арада Төхфәт белән Гариф та, аның сүзләренә кәефләре килеп: – Дөрес! – дип кычкырдылар. </i>Ш.Камал. <i>Наташа бу чандыр кызның терелегенә кәефе килеп, көлә-көлә аның муенын кытыкларга тотынды. </i>Г.Бәширов.<i> Бу сүзне ишеткәч, хәзрәтнең бик кәефе</i> <i>килде --- </i>Ф.Әмирхан. <b>Кәеф кителү </b><i>к. </i><b>кәеф китү</b>. <i>Шул җитә калды, кибетләрдән юньле ит таба алмау аркасында кителгән кәефем нерв кылларыма кабат ышкылып үтте. </i>Ф.Баттал. <b>Кәеф китерү</b> Кәефне күтәрү. <i>Ичмасам бераз кәефне китереп, сөйләшеп утырырга күңелле була.</i> Г.Камал<i>. </i><b>Кәеф китү </b>1) Яхшы кәеф юкка чыгу, бетү. <i>Минем бу эшкә кәефем китсә дә, аның үзенә белдермәскә уйладым. </i>Ш.Мөхәммәдев. <i>Кайсысы үзенең алдануына ачуы килеп, кайберсе үзен аббатның алдый алуына кәефе китеп, кайберсе үзенең юк-барга шулай тиз ышанып куркуга төшүеннән гаҗәпләнеп, кычкырышалар, шаулашалар. </i>Р.Мөхәммәдиев. <i>Бераз кәефе китсә дә, Хәбир моны аларга сиздермәскә тырышты, йөгерә-атлый ихатага чыгып, янәшәдә генә торган ат арбасы өстенә менеп утырды…</i> Г.Гыйльманов; 2) Хәтер калу, үпкәләү. <i>Үзенең кыш буе узганнары белән абыйсының исен китәрергә уйлап торганда, аның үзен болай кимсетүенә Габделкаюмның шактый кәефе</i> <i>китте. </i>М.Гали.<i> </i><b>Кәеф кору </b><i>к.</i> <b>кәеф ачу</b>.<i>Кәеф корып яшәүчеләр Көн буе кырын ятып, Көн итәләр талчукларда Артык-портыкны сатып. </i>Г.Камал. <i>Кайда ул кәеф</i> <i>корулар, Кайда ул киң ресторан? Көне-төне типтерүләр, Сиптерүләр бар иде. </i>Ш.Бабич<i>. </i><b>Кәеф күтәрелү </b><i>к. </i><b>кәеф ачылу</b>.<i>Ике савыт сыраны тәхилләгәннән соң, Иннокентийның кәефе күтәрелде.</i> З.Мәхмүди.<i> </i><b>Кәеф кылу</b> <i>иск.</i> Күңел ачу. <i>Бер кичне Батыргали агай зур гына бер трактирда кәеф кылып утырганда, коньяклар, ромнар чамадан артыграк әсәр кылып, күз аллары томанлана башлады.</i> Ш.Мөхәммәдев. <i>Уйныйк, көлик, кәеф кылыйк, Һәр җирдә булыйк богачом, Үзебезнең күңел шат булгач, Эшче халык безгә нипочём. </i>Ш.Мөхәммәдев. <b>Кәеф кырылу</b> <i>к. </i><b>кәеф китү</b>. <i>Котлымөхәммәт кәефе кырылып кабат күзләрен йомды. </i>Җ.Рәхимов. <i>Кәефем кырылып кибеттән кайтышым иде, баскыч төбендә очрады бу [Самат].</i> Ф.Баттал.<i>Мал хуҗаларының артык кәефе кырылган да, күп киңәшеп-нитеп тормыйча, безнең исәпкә яллап, икенче берәүне көтүгә чыгарганнар</i>. Г.Ибраһимов. <i>Данилов тәмам кәефе</i> <i>кырылган хәлдә, Шәмсигә әйләнеп тә карамастан, кызу-кызу атлап, взводын куып китте. </i>Г.Гобәй. <b>Кәеф сөрү </b>Күңел ачу, кәеф-сафа корып яшәү. <b>Кәеф хушлану</b> <i>к.</i> <b>кәеф килү</b>. <i>Бу хатны укыгач, Галиәкбәр агайның кәефе бераз хушланган иде.</i> Ш.Мөхәммәдев. <b>Кәеф чигү </b><i>к. </i><b>кәеф сөрү</b>. <i>Мине управляющий ясарсың, кәеф чигәрбез, ичмаса</i>! Ш.Камал.<i> </i><b>Кәеф чыгу </b><i>к. </i><b>кәеф килеп чыгу</b>.<i>Беләсеңме, кичкә яшьләр уены оештырабыз да, ул гармоньсыз бик кәеф чыкмый.</i> Г.Бәширов. <b>Кәефкә чуму </b><i>диал.</i>Тынычлану, яхшы кәефле булып китү.<i>Үзе елмайды. Ап-ак тешләре айга каршы көлде. Үзе тагы уйга, кәефкә чумды. </i>Г.Исхакый. <b>Кәефне бозу </b>Яхшы кәефне юкка чыгару, күтәренке кәефне бетерү. <i>Әни, кунакларының кәефен бозмаска тырышып булса кирәк, безнең сүзләрне дөресләп көлә… </i>М.Әмир. <i>Торакта чакта --- бер-ике генә минут булса да изрәп яту өчен тартышырга, дежурныйның кәефен бозарга туры килгән көннәр күп була иде.</i> М.Әмир<i>.</i> <b>Кәефне җибәрү </b><i>к.</i> <b>кәефне бозу</b>. <i>[Дирижёр</i>:<i>]</i> <i>Әфәндем, монда алай тавыш чыгарып, халыкның кәефен җибәреп утырмагыз! </i>Г.Камал. <i>Ләкин бераз кәефегезне</i> <i>җибәрергә туры килә, аерырга туры килә сезне.</i> Г.Гобәй. <i>Сыерчыклар бер сүз әйтмәделәр, мактанчыкның кәефен</i> <i>җибәрмәделәр. </i>А.Алиш. <b>Кәефне китәрү </b><i>к. </i><b>кәефне җибәрү</b>.<b>Кәефне кыру </b><i>к.</i> <b>кәефне бозу</b>.<b>Кәефне табу</b> Кемдә дә булса яхшы кәеф барлыкка китерү, кемнең дә булса кәефен күтәрү. <i>Бу юлы инде ул Зифа карчыкның кәефен табарга, аңа ошарга тырыша һәм вакыт-вакыт аңа мактау сүзләре дә әйткәләп ала иде.</i> А.Шамов</p></p>
</table>
</body>
</html>