 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАЛУ</b>  <i>ф.</i> <b>1.</b> 1) Сөйләгәнгә кадәр урынында булуны, торуны дәвам итү, шул урыннан китмәү. <i>--- кара кичтә безнең машина бер хутор артына килеп туктагач, малайларга җиргә коелырга команда бирелгәч, мин машина өстендә калдым. </i>М.Мәһдиев. <i>Татлы әсирлектән һаман айный алмыйча, бер урында басып калдым. </i>Н.Гыйматдинова. <i>Юл читендә ялгыз нарат кебек калдың басып. Кайтыр өчен китеп барам синнән саубуллашып. </i>Ш.Таһирова</p><p>2) Кайда да булса торуны, булуны берәр максатка ярашлы рәвештә дәвам итү. <i>Өчесе, бирелгән заданиене үтәп, техникумда калалар. </i>М.Әмир. <i>Шунлыктан, иртәгә барысын да берьюлы хәл итәрмен дип, кабат рәхмәтләр әйтеп, ул Гыйззәт хәзрәтләрдә кунарга калды. </i>М.Хәсәнов. <i>Дәү тәкәнең дә сеңгере нык булып чыкты, ул да бирешмәде, аякларында калды. </i>Р.Мөхәммәдиев</p><p>3) Алмау, алмыйча калдыру, элекке хәлен, урынын, торышын дәвам итү. <i>Безнең вагон идәненең бер почмагында теге фонарь калды. </i>М.Мәһдиев. <i>Кар астында калып өшегән черек бәрәңгене изеп, аз гына арыш онында әвәләп, --- кыздырсаң – телеңне йотарлык кәлҗемә була иде. </i>Казан утлары</p><p>4) Берәрсе янында күзгә-күз булу, башкалардан аерым гына булу; аның яныннан китмәү. <i>Шунда мин үз гомеремдә беренче һәм соңгы тапкыр Туфан белән ялгызга-ялгыз калып урман сукмагында йөрдем. </i>М.Мәһдиев</p><p>5) Кемне дә булса алмаштыру, аның урынын алу. <i>Атасы узган кышын чирләп үлгәч, Саимә өчен бердәнбер якын кеше булып Нәсимә калган иде. </i>К.Нәҗми. <i>Дәү апасы, үзе дә бала көенчә, әнисе урынына калды</p><p></i>6) Элекке торышын, мөнәсәбәтен һ.б.ш. үзгәртмәү, элеккечә булуны дәвам итү. <i>Ишек шар ачык калу. Дуслар булып калу</i></p><p>7) Фикерен, карашларын, принципларын үзгәртмәү. <i>Ләкин ул һаман үз сүзендә калды. </i>Ф.Әмирхан</p><p>8) Бер сыйныфтан икенчесенә күчмәү. <i>Классында күчми калу</p><p></i>9) Нинди дә булса сыйфат, халәт, хәл үзгәрешсез саклану. <i>Бары тик Иргали абыйның гына йөзе җитди калды. </i>М.Хәсәнов. <i>Чәчүлек җирләренең яртысыннан артыгы кысыр калган. </i>И.Салахов.<i> Кабереңне кочып еласам да, Калды мәңге әрнеп йөрәгем. </i>Ш.Маннур</p><p>10) Чарасын күрмәү, игътибарга алмау, ни дә эшләмәү. <i>[Зөләйха] Монда сиңа ике генә юл: я башыңны иеп тик каласың, я көрәшеп исемеңне аклыйсың. </i>М.Фәйзи</p><p>11) Хәтердә булу, башта, истә, күңелдә саклану. <i>Әмма ул елларда иң хәтердә калганы, әлбәттә, колхозлашу чоры булгандыр. </i>М.Хәсәнов. <i>Җанда егетне көткән бәхетле көннәр дә әрнү белән катышкан сөю чаткылары гына сибелеп калды. </i>Н.Гыйматдинова</p><p>12) Юкка чыккан, югалган нәрсәләрнең калдыгы, эзе сыйфатын алу, нәрсәнедер хәтерләтерлек кисәккә әйләнү. <i>Хәзер инде алар урынына ватылып беткән тау түбәләре генә калган. </i>Н.Вәлитова</p><p>13) <b>калмау </b><i>юкл. форм. </i>Бетү, юкка чыгу. <i>Гасырларга килгән яшьләр китте, Кимсенүләр бетте күңелдә, Һәм калмады авыр моңаюлар, Зур сагышлар йөрәк төбендә. </i>Ш.Маннур</p><p>14) Кемнең дә булса эшен, яшәешен дәвам итү, үлгәннән соң, яңа буын килү</p><p>15) Файдаланудан, чыгымнардан соң ахыргача бетмәү. <i>Бәлки, табыннарыннан калган каты-котылары авыз суларыңны корыткандыр. </i>М.Хәсәнов // Алдан әзерләп тә файдаланмау, кулланмау. <i>Былтырдан калган әзер кармак бар икән, шуны алдым да кая басканымны белмичә малайлар янына чаптым. </i>Г.Ибраһимов</p><p>16) <i>з.-сыз </i>Эшнең төгәлләнүе, мәсьәләнең хәл ителүе өчен, нәрсә дә булса эшләргә кирәк булу, тиеш булу, шул эштән генә тору. <i>Тәртип. Үтешли капкаларга гына аласы калды. </i>З.Фәйзуллин</p><p>17) Билгеле бер чиккә, урынга, моментка кадәр нинди дә булса зурлык тәшкил итү. <i>[Карт:] – Ямансазга моннан тугыз гына чакрым калды, – дип сөйләнә-сөйләнә, атын борды. </i>К.Нәҗми. <i>Тамаша башланырга берничә минут кына калды</p><p></i>18) Сайлаганнан аерымлану, бүленеп чыгу, аерылу.<i> Без калырбыз намуссызлар, кыюсызлар, телсезләр, Дошмансызлар һәм дуссызлар, Көрәшсез, җиңүсезләр. </i>Н.Измайлова</p><p>19) Нинди дә булса киемен салганнан соң өлешчә яки бөтенләй киемсез булу. <i>Хуҗа да кара хәтфә кәләпүш, озын ак күлмәк, кара камзол, йомшак читектән генә калды. </i>М.Хәсәнов</p><p>20) Башка кеше карамагына күчү, милкенә әйләнү, өлешенә тию. <i>Әтидән калган имән бүкән һаман үз вазифасын үти әле. </i>Н.Хәсәнов // Борынгыдан килү, ата-бабадан сакланып дәвам итү. <i>Кара акылым белән аңлавымча, сәүдә – батырлык, тәвәккәллек, тапкырлык сорый торган, Мөхәммәд пәйгамбәрдән калган изге һәм игелекле шөгыльдер ул. </i>М.Хәсәнов. <i>Фәсхи иптәш килгәнче, совхоз, әти-бабайдан калган юл белән барып, өч басудан котыла алмый иде. </i>Ф.Сәйфи-Казанлы. <i>Хаҗ ул зәмзәм суын тәмләп кайту гына түгел, аның мәҗбүри үтәлергә тиешле, борынгыдан калган үз эчке кануннары бар. </i>Т.Галиуллин</p><p>21) Чара, юл, мөмкинлек чикле булу. <i>Әгәр син агаларың котырыгы белән безне ата-ана итми башласаң, алар шикелле башбаштакланып, үзең белгәнчә йөрсәң, безгә кайгыбыздан үләргә генә кала. </i>Ф.Әмирхан. <i>Күп белдекле, акыллы баш булып кыланырга да, качышлы уйнап маташырга да урын калмаган. </i>М.Хәсәнов</p><p>22) Мәхрүм булу, нәрсәне дә булса югалту.<i> Ул ачлык елны, ун яшенә чыкканда, өй тулы эне һәм сеңелләре белән ата-анадан ятим калды. </i>Г.Бәширов // Берәр төрле табигый халәтне, табигый сәләтне саклау. <i>Әйтергә генә ансат ул, Миңзаһит Усманович. Ничә ел халык белән эшләп, нервысы калганмыни инде аның. </i>Ф.Садриев</p><p>23) Нинди дә булса яман, куркыныч хәлдән котылу. <i>[Шәмсия:] Бичара егет, мине таптатмас өчен, машинасын баганага бәреп ваттырган. Шулай итеп үлемнән калдым. </i>Т.Гыйззәт</p><p>24) Яныннан үтеп киткәндә күренеп китү. <i>Анда-санда ялтыр көзге төсле җемелдәшеп калды буалар. </i>Ш.Мөдәррис</p><p>25) <i>сөйл. </i>Уенда отылу. <i>Юләр калу. Кәҗә калу</i></p><p>26) Башкаларның артында булу, аларга караганда акрынрак бару. <i>Әмма «йөрәксез айгыр», инде юкәче марилардан да калып, мескен кыяфәтендә сөйрәлә, хуҗасына үзе урынына арбага җигелеп барырга кушадыр кебек тоела башлады.</i> Ф.Яхин</p><p>27) Акрынрак эшләү, калышу, вакытында бетерә алмау, иң соңгы булу. <i>Башкалар күптән эшләрен тапшырдылар, ә мин калдым. </i>А.Гыйләҗев</p><p>28) Башкалар белән чагыштырганда түбәнрәк булу, тиешле дәрәҗәгә, үсешкә җитмәү.<i> Менә без кем булдык та, син нинди хәлдә калгансың. </i>М.Мәһдиев</p><p>29) Берәр төрле транспортка өлгермәү, вакытында килеп җитмәү. <i>Поезддан калу. Самолёттан калу</p><p></i>30) <b>калмау</b><i> юкл. форм. </i>Юклык формасындагы фигыльләр янында килеп, шул эшнең һичшиксез эшләнәчәген, үтәләчәген белдерә. <i>[Галиябану:] Бүген инде [Хәлил] янына чыкмый калмыйм. </i>М.Фәйзи. <i>Үз сүземне әйтмичә калмыйм</i></p><p>31) <b>калмау</b><i> юкл. форм.</i> Алдында килгән фигыль белдергән эш белән генә чикләнмәү, тагы нинди дә булса эш башкару. <i>Савытлар аларны механик җәрәхәтләнүләрдән саклап кына калмый, --- вентиляция һәм суынуны җиңеләйтә. </i>Яшелчә һәм җиләк-җимешне саклау, эшкәртү</p><p>32) <b>калмау</b><i> юкл. форм. </i>Тулысынча үтәлү, бар булганны эшләү, бернәрсә дә калдырмау. <i>Бүләкләрне биреп кенә торалар, значоклары да калмый, хәтта медален дә тактылар… </i>Н.Хәсәнов. <i>Чиркәү эчләре, монах хөҗрәләре калмады, хәтта мунча белән ат сараен да җентекләп тикшерделәр. </i>З.Фәтхетдинов</p><p>33) Тиешле, булуы мәҗбүри урынга бармау, килмәү. <i>Инде әйтсәм әйтим: берәр көн занятиесеннән дә калырсың. </i>Ф.Садриев</p><p>34) Үз вакытында эшләмәү, вакытын кичектерү. <i>[Карлыгач:] Юк, язга калырга ярамый, көздән үк, бәйрәм үткәч үк! </i>Г.Бәширов</p><p>35) Чикләнү, мохтаҗлык күрү. <i>Ашау такы-токыга калу</i></p><p>36) Уфтану, үкенү, ачыну мәгънәсен белдерә. <i>Бары да ерак, бәхетле, матур төш кебек сагынып уйларга, сагынып еларга калды. </i>Г.Ибраһимов</p><p>37) Нинди дә булса эш-хәлнең булмавын, үтәлмәвен белдерә. <i>Уйнасам, дәресем кала [диде бала]. </i>Г.Тукай</p><p>38) <i>Көлке, оят, хурлык</i> һ.б.ш. сүзләр янында килеп, шул хәлгә төшү. <i>[Гыйльми карчык:] Минем кызларым да, улларым да болай хурлыкка калып, акылдан язып ятканнары юк. </i>М.Гафури // Ярдәмгә, тәрбиягә мохтаҗлык кичерү. <i>Шөкер Ходайга, мин үзем алай кеше кулына калырмын дип уйламыйм, калырга язмасын Ходай. </i>Ф.Хөсни</p><p><b>2. </b><i>ярд. функ. </i>1) Эш-хәлнең тәмамланмавын, дәвам итүен белдерә. <i>Ринат артыгын дәшмәде. Кызның турыдан чәчкән сүзләренә аптырап, уйланып калды. </i>Н.Хәсәнов</p><p>2) Мөмкинлек булу, мөмкинлектән файдаланырга тырышу, файдаланырга өлгерү. <i>Кворум җитмәү аркасында, Татарстан парламенты ничаклы яхшы карарларны кабул итә алмыйча калды. </i>Т.Галиуллин. <i>Ничек инде мин генә ул хикмәтле хәлләрне күрмичә калырга тиеш, ди. </i>М.Хәсәнов</p><p>3) Нәрсә дә булса эшләргә өлгерү, эшли алу. <i>Ярый әле Иргали үзе йөгереп килеп хатынын тотып калырга, кочагына алырга өлгерде. </i>М.Хәсәнов. <i>Сибгат абый аны күргәч урыныннан торды, аны абруйлы бер урынга китереп утыртты, мәҗлес бу вак мәшәкатьне сизми калды, чөнки Вафирә үзенең көмеш тавышы белән --- җыр җырлый иде. </i>М.Мәһдиев</p><p>4) Эш-хәлнең нәтиҗәсен, сәбәбен белдерә. <i>Ел да болай ишелсә, нигезгә барып җитәргә дә күп сорамас. Тал тамырлары ярга пәрәвездәй ябышып калган. </i>Н.Хәсәнов. <i>Тор әле. Сәйфулла дим, тор! Әткәйләр китә башлар, йоклап кала күрмик. </i>З.Зәйнуллин</p><p>5) Нинди дә булса торышка, хәлгә кисәк күчүне белдерә. <i>Ачуы йөзенә бәреп чыккан Мазһар котырган исерек каршында каушап калмады. </i>М.Әмир. <i>Миңа төбәлгән күксел зәңгәр күзләрнең карашыннан мин ничектер югалыбрак калдым. </i>Ә.Еники. <i>Көймә астыннан беренче булып Гази чыкты. Чыкты да хәйран булып катып калды. </i>М.Хәсәнов</p><p>6) Эш-хәлнең өлешчә генә, тиз арада башкарылуын белдерә. <i>Габдулла күз кырые белән генә Сәрвинең, сөлгене тотып, өйгә кереп китүен күреп калды. </i>Ә.Фәйзи</p><p>7) Нәрсә дә булса эшләүдән баш тартуны, кинәт өзүне белдерә. <i>Карт нәрсәдер әйтергә теләп иреннәрен дерелдәтеп алды, ләкин ярамас сүз әйтермен дип тыелып калды. </i>Н.Хәсәнов</p><p>8) Алда эшләнәсе эш, үтәләсе нәрсә булуны аңлата. <i>Ярылмый калган ботаклы кисәкләр шактый җыелган. </i>Н.Хәсәнов. <i>Университетны тәмамлагач, үз-үзеңне илтифатлы тотып, күрсәткән ихтирамга лаек булырга тырышасы гына кала. </i>М.Юныс</p><p>9) Үтәлмәгән, башкарылмаган эш өчен үкенүне белдерә. <i>Күз керфекләрем талганчы Карыйсым калган икән.</i> Җыр</p><p><b>3. кала </b><i>бәйл. мәгъ. </i>1) Урынны яки вакытны белдергән саннар янында килеп, тулы күләмгә җитмәүне күрсәтә. <i>Ирләр китәргә ярты сәгать кала һәр вагон эченә бәйләме чишелмәгән шинельләр ыргыттылар, икешәр әрҗә консерва куйдылар. </i>З.Зәйнуллин. <i>Өянке бүгенгедәй хәтерли әле: бәйрәмгә ике көн кала, төне буе гарасатлы давыллап, яшенле яңгыр яуды. </i>М.Галиев</p><p>2) Тыш, соң, башка. <i>Шуңа күрә Галиәсгар Камалны, Каюм Насыйридан кала, татар милли культурасының тарих җебе барып бәйләнгән төп багана дип атарга туры килә. </i>М.Гали</p><p> <b>Кала бару </b>Һаман да арттарак калу, калуын дәвам итү, ерагаю</p><p> <b>Кала башлау</b> Калырга тотыну.<i> Бераздан ул үзе дә усалланды, урамнан таш атып үтүчеләргә, тешләрен ыржайтып, ырылдап кала башлады.</i> Г.Гыйльманов</p><p> <b>Кала бирү </b>Һичнигә карамастан, элекке рәвешен, хәлен, торышын үзгәртмәү, элеккечә калуын дәвам итү. <i>Кол Гали поэмасы, үзенең чагыштырмача архаиклыгына карамастан, татарлар арасында иң популяр --- әсәр булып кала бирә.</i> М.Госманов.<i> Микәй аның саен кымшанмады, моңарчы ничек торган булса, шул хәлендә кала бирде. </i>Р.Мөхәммәдиев. <i>Дүрт елда ике тапкыр яңа толь япсалар да, уңмадылар, әллә тольнең начары туры килде, әллә япканда тишкәләнде шунда, астарлык тактага яңгыр саркый торган урыннар кала бирде. </i>М.Хуҗин</p><p> <b>Кала килү </b>Электән үк кичектерелә барып калу, туктаусыз чигерә барып калдыру</p><p> <b>Калып бару </b>1) <i>к. </i><b>кала бару</b></p><p>2) <i>күч</i>.Аз-азлап, акрынлап нинди дә булса торышка күчү, хәлгә төшү.<i> Кыенлыкка калып бара көннәребез, Зынҗыр берлән беркетелде телләребез, Аһ-ваһ илә үтәдер һәм төннәребез. </i>Ш.Мөхәммәдев</p><p> <b>Калып бетү </b>Бөтенләй, тулысы белән нинди дә булса халәттә калу; тәмам калу. <i>Моңарчы да, аларның ризалыкларын алабыз дип, кара җәяүгә калып беттек инде. </i>Г.Камал</p><p> <b>Калып тору </b>Вакытлыча калу, әлегә калдырылу. <i>Милиционер, бәйрәм көн булмаса, штраф чәпи идем, ярый, бу юлга калып торсын, миннән булсын яхшылык дигәндәй елмаеп бармак янады. </i>Р.Вәлиев</p></p>
</table>
</body>
</html>