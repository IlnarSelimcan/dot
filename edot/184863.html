 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЛМАШТЫРУ</b>  <i>ф.</i>  1) Берәр нәрсәне биреп (сатып, үзара килешеп һ.б.), аның урынына икенче әйбер алу; бер әйберне башка нәрсәгә алмашу. <i>Шуннан мин шикәргә алмаштырам аны, майга-фәләнгә алмаштырам инде</i>. Р.Миңнуллин. <i>Әмма ул, озак уйлап тормыйча, аерым фатирын тагын, өстәмә акча алып, бер бүлмәгә алмаштырды</i>. Я.Шәфыйков </p><p>2) Искергән, картайган, тузган һ.б.ш. әйбер урынына яңаны (сатып) алу, әйбер яңарту. <i>Харис ага белән Кифая ханым, шәһәрдәге оныклары кайтыр алдыннан, сыерларын алмаштырган булалар.</i> Т.Нәҗмиев // Вакыты чыккан, файдаланылган, кирәк булудан туктаган берәр нәрсә урынына икенчене (эчтәлеге, сыйфаты, билгеләнеше һ.б. буенча башкача булган әйбер) алу, алмашу. <i>Китапханәгә китаплар алмаштырырга барса, аның үтенеп сораганы бер генә булды: батырлар турындагы, табигать турындагы китап.</i> Г.Кутуй. <i>Багдад сәүдәгәрләре, гадәттә, үз гомерләрендә күп кенә кибетләр алмаштыралар, бер ширкә ябып, бөтенләй башка эш белән алыш-биреш итә торган яңа ширкә ачып җибәрәләр.</i> М.Юныс</p><p>3) Исем-фамилияне яисә берәр нәрсәнең исемен үзгәртү, башкача итү. <i>Бер елны Мәскәү газеталарында: «Мин, Хәйретдин Минһаҗев, исем-фамилиямне Харитон Михайловка алмаштырам», – дип язылган була</i>. Г.Бәширов. <i>[Хатта поэмагызның] «Исемен алмаштырырга туры килер», – дип язылган иде.</i> Ә.Галиев</p><p>4) Нәрсәләрнең дә булса урыннарын үзгәртү; берсе урынына икенчесен кую (әйтү һ.б.). <i>Чөнки, шул беренче хәрефне алмаштырып әйтү аркасында, бөтенләй ямьсез мәгънәле икенче сүз килеп чыга.</i> Ш.Маннур. <i>Ул бер-берсенә чалыштырып утырган аякларын әле тегеләй, әле болай алмаштырды</i>. Р.Харрасова</p><p>5) Эштән азат ителгән зат урынына аның вазифаларын башкару өчен икенче кешене билгеләү. <i>Җәмил Баймуллин Партиянең югары уку йортына китү сәбәпле, аны Фадбир Сафин алмаштырды</i>. Г.Шакиров // Өлкән буын кешеләренә алмашка килү, аларның алмашчысы, дәвамчысы булу. <i>Инде менә без, моңарчы мәче тиресе белән куян тиресен дә аера белмәгән яшь егетләр, яшь кызлар, шул мишәр дәдәйләрдән мех сортлауның нечкә серен өйрәнергә һәм, тора-бара, аларны акрынлап алмаштырырга тиеш идек</i>. Ә.Еники // Эш урынына, постка һ.б.га яңа смена килү. <i>Алар артыннан ике кыз, чыгып, каравылны алмаштырды.</i> Р.Батулла. <i>Хөрмәт --- осталарның сүлпәнрәк эшләгәнен алмаштырды</i>. Б.Рафиков</p><p>6) Өс киемен яки аяк киемен салып, икенчесен кию. <i>Үземә дә өс-башны алмаштырып чыкмый булмас.</i> Ә.Фазылҗанов. <i>Алар эш киеме булган кожаннарын, кайры туннарын, мамык сырмаларын каракүл якалы пальтоларга, кубанка яки йөнтәс мех бүрекләргә алмаштырганнар</i>. Г.Ахунов // Моңарчы кулланылган әйбер урынына башканы кую. <i>Әни миңа, аягымдагы бәйләүне алмаштырырга медпунктка керергә кушып, язу калдырган</i>. Г.Тавлин. <i>Ничә кат инде чыбыркысын, иярен тикшерде, киеп чыгасы галошларының эченә салган кәгазьләрен, ошатмыйча, кат-кат алмаштырды</i>. Н.Әхмәдиев</p><p>7) Юкка чыгып, кулланыштан чыгып бара торган нәрсә урынына алмашка икенче төрлесе барлыкка килү. <i>Элекке гарәп алынмаларын рус сүзләре һәм рус теле аша кергән халыкара терминнар белән алмаштыру</i></p><p>8) Чиратлашу, берсе урынына икенчесе килү. <i>Мәсәлән, төн уртасында күк меридианы тирәсеннән, берсен-берсе алмаштырып, төрле даталарда төрле йолдызлыклар үтеп китә.</i> Левитан. <i>Әле менә шулардан айнып, улына күзен күтәреп карагач, бер хатирәне икенчесе алмаштырды</i>. Х.Сарьян</p><p>9) Саф һава кертү, җилләтү. <i>Тәрәзәләрне ачтырып, һаваны алмаштырдым</i>. Г.Кутуй</p><p>10) Берсе икенчесен алыштыру, алмашлау, алмаш-тилмәш башкару. <i>Аннары Гайнулланы – Мостафа, Мостафаны Галимҗан алмаштырды.</i> Т.Нәбиуллин</p><p>11) Акчаны ваклау яки эреләү. <i>Әле монда килгәндә генә, тәмәке алганда, бишлек алмаштырды</i>. Г.Камал </p><p>12) <i>күч.</i> Дөньяга карашыңны, илеңне, урыныңны, динеңне һ.б.ш.ны ташлап, башкага күчү, хыянәт итү. <i>Фазыйлның иман алмаштыруыннан --- миллион мәртәбә алдарак торган бер хәбәрне --- атлар җигелә башлагач кына сөйләде.</i> Г.Ибраһимов // Эш, шөгыльне үзгәртү; икенче эшкә күчү</p><p>13) <i>күч.</i> Кешенең психик, рухи халәтендә үзгәреш булу. <i>Бичәнең чыраенда иртәнге матур алсулык сүнгән, күзләрендәге яшел яктылык уңган, яшел һәм ал төсләрне каракучкыллык алмаштырган иде</i>. Ә.Баянов. <i>Көлүне тагын сагыш алмаштырды</i>. Р.Батулла. <i>[Ир]</i> <i>Мөлаемлыгын, төчелеген бик тиз астыртын усаллыкка алмаштырды</i>. Г.Әпсәләмов</p><p>14) <i>күч.</i> Кыяфәтне, өс-башны яки берәр нәрсәнең төсен үзгәртү</p><p>15) <i>күч.</i> Кемгә яки нәрсәгә дә булса тиң булу, аңа тәңгәл килү. <i>Кояш нурын тәмле аш та, кыйммәтле җиһаз да, акчага алган бәхет тә алмаштыра алмый.</i> М.Юныс. <i>Димәк, бары ул гына Зәнфирәне алмаштыра ала, бары ул гына аның йөрәк ярасын төзәтә ала</i>. Ф.Садриев</p><p> <b>Алмаштыра башлау </b>Алмаштырырга тотыну. <i>Алар урыннарыннан кузгалыштылар, ашыга-ашыга, киемнәрен алмаштыра башладылар</i>. Г.Әпсәләмов </p><p> <b>Алмаштыра бару</b> Һәрберсен, булган берсен бер-бер артлы алмаштыру. <i>Шунысы да мәгълүм, идарә итүче катлам яки төркем, иртәме-соңмы, үзенең җитәкчелек итү ысулларын үзгәртә, алмаштыра барырга мәҗбүр</i>. Ә.Баян </p><p> <b>Алмаштырып бетерү</b> Тулысынча, барысын да алмаштыру</p><p> <b>Алмаштырып килү</b> Һәрвакыт, даими алмаштыру. <i>Ул исемне алмаштырып килә.</i> Татар грамматикасы </p><p> <b>Алмаштырып кую</b> Алдан алмаштыру; алмаштырган хәлгә китерү. <i>Кичә генә хәреф танымый иде, бер төн эчендә әйтерсең [Хәбибә түтине] алмаштырып куйганнар. </i>Г.Тавлин. <i>Иртән табигатьне икенче ягы белән алмаштырып куйганнар диярсең: яңгыр туктаган, күк йөзе шома зәңгәр булып ачылган, аяк асларын туңдырган.</i> Р.Низамиев</p><p> <b>Алмаштырып тору</b> Еш, әледән-әле алмаштыру. <i>Моңа рәхәтләнеп эшләргә дә, ашарга да, яшәргә дә, иске машиналарны яңага алмаштырып торырга да була.</i> М.Юныс</p><p> <b>Алмаштырып чыгу</b> Һәрберсен, рәттән бер-бер артлы алмаштыру</p></p>
</table>
</body>
</html>