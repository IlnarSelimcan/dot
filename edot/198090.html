 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАЗУ</b>  <i>ф.</i> 1) Көрәк белән җирне әйләндереп йомшарту. <i>Ул көрәк алды да, тирән батыра-батыра, чи калган бер җирне казырга тотынды. </i>Г.Гобәй</p><p>2) Туфрагын, балчыгын чокып ала барып, тирәнлеккә уенты ясау. <i>Башта без әнә тегендә пулемёт оялары казыдык. </i>И.Гази. <i>Башта ул, абзар читәненә терәп үк, тышкы якта чокыр казыды.</i> С.Зыялы</p><p>3) Җир астыннан чокып чыгару. <i>Җирне чукыйсың, чукыйсың, күкрәк көчләре белән казып, патша сарайлары салырлык алтын табасың. </i>М.Фәйзи</p><p>4) Җирдән актарып чыгарып җыю. <i>Кешеләр бәрәңге казырга чыкканнар, басуларда инде ут та ягып җибәргәннәр. </i>М.Мәһдиев</p><p>5) Тоягы яки тырнаклары белән азык эзләп тырнау, актару; тибенү. <i>---безнең бабайларда кыш көне тибендә йөри торган хайваннар булган. Ягъни, атлар һәм сарыклар, чөнки алар гына тояклары белән артык тирән булмаган карны казып, тибенеп азык таба белгәннәр. </i>З.Мифтахов</p><p>6) Колак, борын тишекләрен, теш араларын чоку. <i>Ул өйгә кергәндә, карт ялгызы гына өстәл янында тешләрен казып утыра, Сәхип өстәл җыйнаштырып маташа иде. </i>Ш.Камал. <i>Илдар, казыма борыныңны, бармагың сынар. </i>Г.Гобәй. <i>Ул, печән бөртеге алып, йөзен сыта-сыта тешен казырга кереште. </i>М.Шәрифуллин</p><p>7) <i>күч. </i>Төпченү, тикшеренү, казыну</p><p> ◊ <b>Казыган базына төшкән </b>Кешегә яманлык теләп, үзе бәлагә тарыган кеше турында. <b>Казып чыгару </b>1)<i> </i>Булган вакыйганы хәтердә яңартып, искә төшереп сөйләү, булып үткән эш-хәлләрне кабат күңелдә яңарту. <i>Күңел сандыгымның төбендә сакланып калган алтын бөртекләрен акрын-акрын актарып, берсе артыннан берсен казып чыгарам.</i> Гали Рәхим.<i> Бездә шулай инде ул, бер-бер бәхәс чыга калса, кырык бабаңның кабер такталарын кубаралар, әллә кайчан онытылып беткәнне казып чыгаралар, «сөякләрен юарга» керешәләр.</i> Ф.Яхин.<i> Бер күмгәч, ул аны күңеленнән казып чыгара алмый. </i>Ф.Хөсни; 2)<i> </i>Кирәкмәгәнне күрү, чокчыну, урынсыз сүз чыгару. <i>Нәрсә казып чыгара бу тагын кирәкмәгәнне! </i>Н.Исәнбәт. <i>Тимерхан алдында оятлы итмә инде мине, әллә кайчангы гөнаһларымны казып чыгарма. </i>Г.Ахунов; 3)<i> </i>Җинаятьнең эзенә төшү, эзләп табу. <i>Бригадир итеп куйгач ук әйттем: «Нәфисә өчен җаным фида, бодаен җир астыннан казып чыгарырмын», – дидем. </i>Г.Бәширов</p><p> <b>Казый башлау</b> Казырга тотыну.<i> Әле кичә генә яңа скважина казый башладык.</i> Безнең гәҗит</p><p> <b>Казый тору </b>1) Башкалардан алдарак, бераз, берникадәр казу. <i>Тапса, ярдәм килгәнче тишек турысын казый торыр. </i>И.Гази</p><p>2) Казыган өстенә казу, озак казу. <i>«Тагын бер төртәм дә, тагын бер төртәм дә…» – дип казый торгач, тагын берничә көрәк калынлыгы җир үтте ул.</i> Г.Гыйльманов</p><p> <b>Казып алу </b>Тиз генә, тиз арада казу. – <i>Позициясе дә җайлы, обзоры да киң, – диде ул үз-үзенә һәм ашыга-ашыга кардан окоп казып алды.</i> Г.Әпсәләмов</p><p> <b>Казып ату</b><i> </i>Аннан-моннан тиз-тиз казу</p><p> <b>Казып бетерү </b>Бөтенләе, тулысы белән казу. <i>Тимерхан абый, үзебез казыйбыз, хәзер кыш көне түгел, җирдә туң юк, без аны, алмаш-тилмәш, бер сәгатьтә казып бетерәбез, диделәр. </i>Г.Ахунов. <i>Карчык бер буразна бәрәңгене казып бетереп килгәндә, бакчага берәм-берәм көрәк, чиләген тотып, авыл хатыннары җыела башлады. </i>Р.Газизов</p><p> <b>Казып кую </b>Казып, әзер хәлгә китерү</p></p>
</table>
</body>
</html>