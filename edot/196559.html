 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИРЕН </b> <i>и.</i> Авыз куышлыгын астан һәм өстән җыеп торган, хәрәкәтчән, итләч мускуллы тукыма (авызны ачу, ябу өчен хезмәт итә). <i>Хәйдәр аның ничектер үзалдына балкып, елмаеп торган күзләреннән, кан тамырыдай алсу иреннәреннән күзен ала алмыйча, тыгыз кечкенә кулын бик рәхәтләнеп кысты. </i>Г.Бәширов. <i>--- берданка атуга ярылып китеп, Илдарның уч төбен чәрдәкләде, Фәритнең өске ирененә мәңгелек җөй ясап калдырды. </i>Г.Гобәй. <i>Максимов аңа каты гына бәрелеп алды да, иренен кысып, өстәл өстенә текәлеп туктады. </i>Х.Сарьян</p><p> ◊ <b>Иренгә ирен </b>Бер-береңә бик якын утырып, яшерен (серләшү, сөйләшү турында). <b>Иренгә сөртерлек </b>Бик аз күләмдә, җитәрлек түгел. – <i>Сезнең бу тирес җирнең ирененә сөртергә дә җитми, – диделәр. </i>Г.Гобәй. <b>Ирен генә тидерү</b> Татып карау. <b>Ирен дә кыймылдатмау </b>Бернәрсә дә әйтмәү, эндәшмәү; җавап кайтармау. <b>Иренендә (ирененнән) ана (ими) сөте кипмәгән </b><i>кимс. </i>Дөнья күрмәгән, ана куеныннан чыкмаган; яшь, тәҗрибәсез. <i>Ат азгыны тайга иярә, дигәндәй, Фәхри дә, җитмәсә тагын, сакаллы башы белән шул иреннәреннән сөте кипмәгән малайны яклап тора. </i>Г.Ибраһимов. <i>Өйләнешкәндә унсигез дә тулмаган иде әле үзләренә. Нурдидә бер дә өнәмәде бу эшне. – Торалырсыз микән, ай-һай?.. Ир буласы кешенең ирененнән ими сөте дә кипмәгән ---, – дигән иде. </i>С.Сөләйманова. <b>Ирен тешләү </b>1) Дәшмәү, дәшмәс булу, бер сүз дә әйтмәү. <i>Ул, аскы иренен тешләп, калын кашларын җыерып, бер сүз дә әйтмичә басып тора иде. </i>А.Шамов; 2) Үз гаебе белән берәр нәрсәдән мәрхүм калганда яки берәр бәхәстә җавапсыз калганда әйтелә. – <i>Әлләки нишләтте? Иреннәрне тешләтте. </i>М.Фәйзи. <b>Ирен турсайту </b>Үпкәләү, ачулану; ризасызлык, канәгатьсезлек яки үпкә белдереп йөз чыту. <i>Мөнирәгә инде бигрәк тә иренен турсайтыбрак йөри иде. </i>Ф.Хөсни. <i>– Шул гынамы? – диде Зиннәт, иренен турсайткан булып. – Минемчә, безгә җитдирәк сөйләшергә дә вакыттыр. </i>Р.Кәрами. <i>Диңгез буенда ике атна бергә ял иткән чор эчендә иркенлеккә өйрәнгән Эльвираның ирене турсайган иде… </i>М.Маликова. <b>Ирен чылату </b>Бераз гына исерткеч эчемлек эчү. <i>Бөтен гомере буена – очрашу вакытларында, бергә утырып ирен чылаткан чакларда, --- һәрвакыт, һәр урында, очынып, дөньяның катлаулылыгына хәйран калып яши белә иде ул. </i>Ф.Хөсни</p></p>
</table>
</body>
</html>