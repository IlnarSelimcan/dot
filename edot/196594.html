 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИРКӘ</b> <i> с.</i> <b>1. </b>1) Сөюне, иркәләүне, назлауны ярата торган. <i>Артыкбикә иркә балалар төсле шат һәм җил шикелле җитез кыз булып чыкты. </i>М.Әмир. <i>--- иңгә менеп кунакларга гына торган бәйләнчек, симез һәм иркә Тимошаны бөтенләй җене сөйми иде Мәрьямнең. </i>М.Маликова. <i>Әлегә мин – кадерле, иркә малай. Әбинең, әти белән әнинең бердәнбере. </i>Р.Хафизова</p><p>2) Сөекле, кадерле, яраткан. <i>Шаһзадәнең иркә сөяркәсе әйтте бер көн, назлап сөйгәнен. </i>М.Җәлил</p><p>3) Артык иркәләү, яратудан узынган, көйсез; назлы. <i>Ул арада назлы, иркә килен Гыйззелбанат үзенең каенсеңлесе Гөлбануны теге өйдән --- бу өйгә китереп тә җиткерде. </i>Г.Ибраһимов. <i>...Әйтерсең лә [Җәүдәт] --- кызларның кирәгеннән артык иркә, үзсүзле булып үсүен --- хәтерләми. </i>Т.Галиуллин. <i>Ул [Фирзан] – кап-кара чәчле, нәзек сөякле, тугыз апасы куенында гына үскән иркә малай. </i>М.Галиев</p><p>4) Ягымлы, назлы, назлаучан, иркәләүчән, йомшак. <i>Зиләйлә иркә хәрәкәт белән аның керфекләрен сыйпаштырды. </i>М.Маликова. <i>– Нәҗип! – диде Наилә, кыз чагындагы көмеш, иркә тавышы белән. </i>А.Гыйләҗев. <i>Гөлгенә ирен таң калып тыңлады һәм: «Баш бар икән үзеңдә!» – дип, Хәйригә иркә караш ташлады. </i>Ф.Яруллин</p><p><b>2. </b><i>рәв. мәгъ. </i>1) Артык иркәләнеп, назланып. <i>--- аның кулыннан бер эш килми: ул хәлле ата-ананың бик көтеп алган, кадерләп үстергән ялгыз баласы иде, иркә үсте. </i>Г.Ибраһимов. <i>Фатыйма баланың иркә үсүен яратып бетермәсә дә, иренең шатлыгын уртаклаша. </i>И.Гази. <i>[Галя] Гаиләдә иркә үскән, ни кыланса, шуны килештергәннәр, ни әйтсә, шуны үтәп торганнар. </i>М.Насыйбуллин</p><p>2) Ягымлы итеп, назлы итеп, йомшак итеп. <i>Башкалар да гел мактап тора иде бу сестраны, ләкин, минем ышануымча, ул бары тик миңа гына шулай назлы, иркә итеп орына иде шикелле. </i>М.Маликова. <i>--- сабыйның үзәк өзгеч моңы --- әрем, эт эчәгесе, каз катламасы, пәйгамбәр сагызының хуш исләре белән бергә кушылып, сулыш юлларын иркә кытыклый ---. </i>А.Хәлим // Наз, сөю күрмичә. <i>--- ата-анамның иртә үлүенә бик кайгыра идем. Назсыз, иркәсез үскән сабый чагымны хәтерләп, баламны әнкәем өчен дә иркәләргә, сөяргә тырыша идем. </i>Г.Кутуй</p><p><b>3. </b><i>и. мәгъ. </i>1) Сөйгән, яраткан кеше (гадәттә, хатын-кыз). <i>Әйтсәгез лә минем иркәмә, Зәңгәр күлгә барсын иртәгә!.. </i>М.Җәлил. <i>Бик ярата торган кеше генә Сагына шулай үзенең иркәсен. </i>Р.Ишморат. <i>[Сәет] Иркәсен коткарса, аны башкача сөяр, --- гел матур сүзләрдән тәсбих төймәләре тезәр иде. </i>Т.Галиуллин</p><p>2) Иркәләү, яратып карау; яхшы мөнәсәбәт, наз. <i>Ирнең каны уяна, ачуы югала, Һаҗәрнең иркәләре ялкынында күңеленең барлык вәсвәсәләре юкка чыгалар. </i>Г.Ибраһимов</p><p>3) <b>иркәм </b>Яратып, иркәләп әйтелә торган мөрәҗәгать сүзе. <i>Аерылабыз, иркәм, мин китәмен Ватан сугышлары кырына ---. </i>Ф.Кәрим. <i>Әби, ике арадагы читән буена килеп, яңадан дәште: – Эшең ашыгыч булмаса, кереп чыкчы, иркәм. </i>Г.Галиев. – <i>Я, әйдә керик, иркәм! – диде Мөнирә. </i>Ә.Еники</p><p> ◊ <b>Иркә песи </b>Гел иркәләнеп, назланып торучы (күбесенчә бала-чагага карата әйтелә). <i>Үзенә игътибарны алмыйча, мыштым гына чишенеп, юрган астына иркә песи баласыдай чума белгән Зөлфиясе сихерләдеме</i>. Т.Галиуллин.<b> Иркә тай </b>Ярату, наз көтеп сырпаланып йөрүче яшүсмер балага яратып әйтелә. <i>Карлыгач түзмәде: – Ут эчендә калдым гуй мин дә, иркә таем! – дип, үзенең фаҗигасен сөйләп бирде. </i>Г.Ибраһимов</p></p>
</table>
</body>
</html>