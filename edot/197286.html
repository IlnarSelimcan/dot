 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИШҮ</b>  III  <i>ф</i>. 1) Көймәне, корабны хәрәкәткә китерү максатыннан ишкәк, тәгәрмәч калаклары белән суны этәрү. <i>Океан – дөнья йөзендәге иң зур төрмә ул, ялгызак төрмәсе, мин ирекле баштан шуның тоткыны идем һәм тәүлегенә унбишәр сәгать ишәргә мәҗбүр ителдем. </i>А.Гыйләҗев. <i>[Мәрдән абзый] Көймәсен этеп җибәрде дә, сикереп кереп, тиз генә ишкәкләрен киертте һәм шаулап килгән ак башлы дулкыннарга каршы каерып-каерып ишә башлады.</i> Г.Гобәй. <i>Каһир белән Ильяс бер көймәдә йөзәләр. Әнә Каһир Ильяска каршы утырган да җәһәт кенә ишә</i>. К.Латыйп // Аяк, кул, тәпи яки берәр яссы нәрсә белән суда гәүдәне хәрәкәткә китерү. <i>[Кариле егете белән] Бәхилләштем дә --- суга кереп киттем. Төенчекне уң кулыма алдым, сулы белән ишәм. </i>М.Мәһдиев. <i>Үрдәк бәпкәләре, тәпиләре белән ишеп, ярдан ерагайдылар</i></p><p>2) <i>күч</i>. Тормыш агымы кешене үзе теләмәгән якка алып китү. <i>Шулай, ләкин кирегә ишсә язмыш, Үлеп китсә хатын, күп тормый яңлыш</i>. Г.Тукай</p><p> <b>Ишә башлау</b> Ишәргә тотыну. <i>Көймәчеләр, алты-җиде кеше алып, теге якка ишә башладылар. </i>Р.Хәбибуллина. <i>Вәли эре генә: – Күрерсез әле! – диде дә, артык сөйләшеп тормыйча, елга уртасына таба ишә башлады</i>. Н.Фәттах. <i>Прокофьев, ишкәк очы белән этеп, көймәне кузгатты, ишә башлады</i>. Г.Әпсәләмов</p><p> <b>Ишә бирү </b>Бернигә карамыйча ишү; ишүен дәвам итү. <i>Ильяс кошлар сизмәсен өчен куе камышлыклар арасына яшеренергә дигән фикергә килде һәм иптәшенә ишарә ясады. Каһир ишә бирде. </i>К.Латыйп</p><p> <b>Ишеп алу </b>Бераз, аз гына ишү</p><p> <b>Ишеп карау</b> Ишәргә тырышу. <i>– Сәгыйть абый, – диде миңа сыеныбрак Рузалия, – туктатыгыз әле, мин азрак ишеп карыйм. – Буйсындым. Рузалия, кулларын төкрекләп, ишкәккә тотынды ---. </i>А.Гыйләҗев</p><p> <b>Ишеп җибәрү </b>Кинәт ишә башлау. <i>Курыкма син бернидән, Ишеп җибәр кул белән, Аягың күтәр җирдән, Кыю йөзәргә өйрән!</i> Ш.Маннур</p></p>
</table>
</body>
</html>