 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАЙНАР</b>  <i>с.</i> <b>1. </b>1) Кайнап суынмаган, суынырга өлгермәгән; эссе. <i>Чүлмәкләрне шау кайнар су белән пешекләргә тотынды. </i>А.Шамов. <i>Кайнар ит булары чыгып тора. </i>Г.Гобәй. <i>Эх, булса иде шушында бер табак кайнар бәрәңге! </i>Г.Бәширов</p><p>2) Кызган, пешерә торган. <i>Кара диңгез ярларында кайнар җил өрде. </i>Ф.Кәрим. <i>Җиргә сыенган үләннәр, чәчәкләр, чыклы башларын калкытып турайдылар да, кайнар кояш астында ялт-йолт килеп рәхәтләнеп утыра башладылар. </i>И.Гази. <i>Кайнар батареяларда лифчик, трусик, оек ише вак-төяк. </i>Н.Гыйматдинова. <i>Челләдә исеп куйган кайнар җилдәй тәэсир итте бу манзара ---. </i>Р.Мөхәммәдиев</p><p>3) Тән температурасы гадәти халәттән югарырак булган, тәне кызышканны белдереп торган. <i>Кайнар сулышы битләремә килеп бәрелде. </i>Н.Хәсәнов. <i>Күпме яшь йөрәк шул сукмаклар янында, шушы әрәмәлекләр буенда икенче бер яшь йөрәккә иң газиз тойгыларны --- әйтмәгәндер дә, нинди кайнар иреннәр шушында кушылмагандыр. </i>Г.Ахунов</p><p>4) <i>күч. </i>Дәрт белән тулы, дәртле, ялкынлы, ярсу. <i>Шакирын элеккечә бик ярата кебек, һәрхәлдә Мостафин өчен ул – һаман дәртле, кайнар хатын. </i>Ә.Еники. <i>Дөрес, алар кызу, кайнар мәхәббәт белән тулган хатлар языштылар. </i>А.Шамов</p><p>5) <i>күч. </i>Тирән тойгылы, хискә бай. <i>Дусларча кайнар сәламемне кабул ит. </i>М.Җәлил. <i>Гаилә мәсьәләсен кайнар тойгылар кушуыннан чыгып кына түгел, бәлки, уйлап, акыл белән хәл кылырга кирәк. </i>Р.Ишморат</p><p>6) <i>күч. </i>Көчле, дәррәү хупланган. <i>Суд карарын аклый кайнар алкыш, Ак сакаллы картлар, балалар. </i>Ф.Кәрим. <i>Ләкин, шундый ук кайнар вәгъдәләрне, мөгаен, совет илендәге һәр намуслы кеше бүген бирергә әзердер һәм бирәдер. </i>Г.Әпсәләмов</p><p>7) <i>күч. </i>Зур көч, энергия сарыф ителгән, киеренке, кызу. <i>Әйе, кайнар эш белән үтә хәзер безнең айларыбыз. </i>Ә.Еники</p><p>8) <i>күч. </i>Ачулы, нәләтле, үзәк өзгеч, ачы, аянычлы. <i>Нинди ачы бу яшь, нинди кайнар, Нишләдең син, җирем, нишләдең!? </i>М.Җәлил. <i>Кайнар күз яшьләре Гафифәнең кулына тама иделәр. </i>Ш.Камал</p><p>9) <i>күч. </i>Тиз кабынып, кызып китүчән, ярсучан. <i>Нургали кара мыек үстереп җибәрде, һәм кара мыек аның кыю, кайнар характерын тагы көчәйтә төшкән бик кирәкле бер нәрсә булып чыкты. </i>Ә.Еники. <i>Миргали – чыннан да, горур зат, шуның өстенә әле шактый ук каудар, кайнар йөрәкле, шашканрак хыяллы кеше. </i>М.Хәсәнов</p><p>10) <i>күч. </i>Кайнаган сыман күбекләнеп торган, куыклар чыгарган. <i>Күз алдыма килер дулкыннар, Дулкыннарда кайнар ак күбек. </i>Ф.Кәрим</p><p>11) <i>күч. </i>Әле генә булып үткән. <i>Көйләүче слесарьлар кайнар эздән эшкә керештеләр. </i>С.Рафиков. <i>Интернет, радио һәм телевидениенең «кайнар» яңалыклары итеп күрсәтелә торган вакыйгалар һәм сәяси күренешләр белән беррәттән, бик үк күзгә ташланмый торган, әмма гаять мөһим үзгәрешләр дә күзәтелә. </i>Татарстан</p><p>12)<i> күч. </i>Кискенлеге белән аерылып торган, тәэсир итү көче зур булган. <i>Өч көн алдан берничә җөмләдән гыйбарәт кенә бик «кайнар» бер нотык кисәге дә әзерләп куйды. </i>Ш.Камал</p><p><b>2. </b><i>рәв. мәгъ. </i>Якын итеп, дулкынланып. <i>Сине кайнар үбеп ала «Таң» колхозы кызлары. </i>М.Җәлил</p><p><b>3. </b><i>и. мәгъ. </i>Уч төбенә каты итеп сугу, чәбәк, чәпәк. <i>Минем сул кулга 25 кайнарны чәпәгәннән соң, уч төбем кабарып чыкты. </i>Ә.Айдар</p><p> ◊ <b>Кайнар баш(лы) </b>Артык тәвәккәл, ахырын уйлап тормый торган, тиз кабынып китүчән, кызу канлы кеше турында. <i>Юк-юк дигәндә дә, ниндидер каны кызган кайнар башларның тынычлыкны бозулары хакында һаман ишетелгәли иде әле. </i>М.Әмир. <i>Ничек син, кайнар баш, шуны гына төшенергә теләмисең? </i>Г.Бәширов. <i>Һәм акыллы, һәм кайнар баш кирәк бу заманда. </i>Ш.Камал. <b>Кайнар нокта</b><i> сөйл. </i>Хәрби конфликтлар килеп чыккан, сугыш хәрәкәтләре алып барылган урын. <i>«Кайнар нокта»ларда барган вакыйгаларга, эре террор актларына караганда, дөресрәге, аларны политик күзлектән чыгып бәяләүгә караганда, иң зур көрәш ислам дине хакына (яки аңа каршы) алып барыла кебек. </i>З.Мифтахов<i>. </i><b>Кайнар учак</b><i> </i>Вакыйгаларның, шартларның нәкъ уртасы, үзәге, иң киң таралган урыны. <i>Репортаж сүз боткасыннан түгел, эш кайнаган, вакыйгалар куерган, мәсьәләләр чишелгән кайнар учактан языла. </i>К.Тимбикова</p></p>
</table>
</body>
</html>