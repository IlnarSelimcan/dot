 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖИТЕЗ</b> <i> с.</i> <b>1</b>. 1) Өлгер, уңган, булдыклы, тиз башкаручан. <i>Җитез кеше җитәм дигән җиренә җитми кайтмас</i>. Әйтем.<i> Һәм дә киләчәктә кайчан да булса бик эшлекле вә җитез бер егетнең аңар: – Әткәй, син күп эшләдең, хәзер инде сиңа ял итәргә вакыт... – диячәген уйлап, күңеле янә күтәрелә вә гайрәте янә арта иде. </i>Ш.Камал<i>. Миңа яшь, үткер күзле, җитез куллы мөселман бригадир кирәк иде, моңарчы заводта андыйлар булмады. </i>А.Гыйләҗев</p><p>2) Хәрәкәтчән, елгыр, тиз йөрешле. <i>Анда да бит шушындый ук бер кара урманда агач төбеннән ике кеше җиде сандык алтын казып алалар. Аларның да бит берсе нәкъ шундый: үзе бөкре, үзе җитез карт була. </i>Г.Гобәй. <i>Күлмәк итәкләрен кыстырган, ябык гәүдәле, әрлән кебек җитез яшь кенә хатын иде ул. </i>Ә.Фәйзи. <i>Озын таяклар белән коралланган җитез, чая үсмерләр тамашаны тагын да ямьлерәк, кызыклырак итү чараларын күрә. </i>Мәдәни җомга</p><p>3) Тизлеге белән аерылып торган; омтылышлы, кискен. <i>Хөршит җәһәт кенә йөзен күтәрде, турайды, йомшак, ләкин җитез генә хәрәкәт белән кулын минем учымнан котылдырды. </i>Ф.Әмирхан<i>. Фәйрушин җитез егет булып, әкрен йөрүне белми иде – шотыр-шотыр юынып, киенеп тә алды. </i>Х.Сарьян. <i>Вафин Харис – «Ялкын» колхозының тырыш, җитез, зирәк хуҗасы. </i>Ш.Маннур</p><p>4) Тиз, кызу хәрәкәтләнә торган. <i>Хәзер аның күзләрен кан баскан, гәүдәсен кан түгел, ниндидер җитез машина хәрәкәтләндерә кебек иде</i>. Г.Гобәй</p><p>5) <i>күч. </i>Яхшы ишетә яки күрә торган, җете. <i>Сафа, сүзгә саран булса да, колакка бик җитез иде. </i>А.Шамов</p><p><b>2.</b> <i>рәв. мәгъ. </i>1) Бик тиз һәм оста итеп. <i>Карыйм, кызыйның кулы җитез йөри. </i>Р.Ишморат. <i>Бу кызның бөтен зифа торышыннан, кабаланмыйча, ләкин җитез генә ясаган хәрәкәтләреннән оялчан тыйнаклык, сөйкемле садәлек сизелеп тора иде. </i>Ә.Еники</p><p>2) Тиз арада, шәп, җәһәт итеп. <i>Бу вакытта инде Мәрдән абзый, арысландай җитез борылып, старостаның якасыннан эләктереп алган иде. </i>Г.Гобәй</p><p> ◊ <b>Җитез тоту </b>Эшне уйлаганнан кыскарак вакытта эшләп чыгу, тиз арада башкару</p></p>
</table>
</body>
</html>