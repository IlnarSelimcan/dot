 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КИТЕК</b>  <i>и.</i> <b>1. </b>1) Берәр нәрсәдән кителеп төшкән кыйпылчык, ярчык. <i>Искәндәр чынаяк китеген әле бер, әле икенче ягын әйләндереп карады. </i>Г.Гобәй. <i>Аның кулында тутыккан зур кайчы, каршысында зур көзгедән кителеп төшкән көзге китеге. </i>К.Тинчурин. <i>Бераздан соң мин үземнең балтыр итенә мина китеге тигәнен белдем. </i>А.Расих</p><p>2) Кителеп торган урын, уенты. <i>Ирен китеге</i></p><p>3) <i>сөйл. </i>Берәр мәйданның, урынның почмакланып чыгып торган өлеше. <i>Басуның сөрелми калган китекләре</i></p><p>4) <i>күч. </i>Кимчелек, җитешсезлек; нәрсәдер җитешмәү күренеше. <i>Җырның ертыгы юк, көйнең китеге юк. </i>Мәкаль</p><p><b>2.</b> <i>с. мәгъ. </i>1) Китеге (<i>2 мәгъ.</i>) булган, кителгән. <i>Сиртмәнең җиргә тиеп торган башы, үзенә тагылган ---</i> <i>борыны китек балта, тимер кыршау, тагын әллә нәрсәләрне шалдыр-шолдыр өстерәп, югары күтәрелде. </i>Г.Гобәй. <i>Рөстәм, үзенең дус малайларын алачыктагы китек ураклар, чалгы сыныклары белән коралландырып, кичке эңгердә пәри карарга барган иде. </i>К.Нәҗми</p><p>2) Почмаклап киселгән, почмаклап уеп алынган. <i>[Зыяның] өстендә китек якалы кыска бишмәт белән тар гына чалбар. </i>Х.Садри</p><p>3) <i>күч. </i>Кимчелеге булган, җитешмәгән. <i>Тик бер генә китек ягы бар Зәлия күңеленең: улына иптәш табып бирә алмады. </i>Г.Якупова</p><p>4) <i>күч. </i>Бөтен булмаган, канәгатьләндермәгән.<i> [Гыйльмениса:] </i>– <i>Юк, мин генә түгел мондый китек язмышка дучар булган кеше! – дип уйлап куйды. </i>Ф.Хөсни</p><p><b>3.</b> <i>хәб. функ. </i>Кимчелекле, җитешсез ягы булган, канәгатьләнерлек түгел. <i>Чөнки әгәр лампа яндырсаң, Сабан туе тирәләрендә генә була торган бу үзалдына бер моңсу соры тынлык юкка чыгар да, бәйрәм куанычының кайсы ягыдыр китек булыр кебек иде. </i>Г.Бәширов. <i>Бу юлы Гали шаркылдап көлеп җибәрде. --- безнең колхоздагы хезмәт көненә тигән ипи, ахры. Әнә бит, бер чите китек. </i>Р.Төхфәтуллин. <i>Күңеле китекләргә сүздә сак бул, Каты бәрелә күрмә ялгызга. </i>Р.Фәйзуллин</p><p> ◊ <b>Китек колак</b> Үр куяны. <i>Ләкин куян куян шул инде, эт ярга чыгып, эзгә төшкәнче, китек колактан җилләр искән иде. </i>Г.Гобәй. <b>Китек күңел </b>Төшенкелек, боеклык, үзен кимсетелгән итеп тою. <i>Хәер, кирәге генә юк. Сабыйларның нарасый күңелендә вакытсыз ачы гамь уятып, ананың болай да китек күңелен телгәләп йөргәнче, исе-хушы да булмавы мең артык!.. </i>Р.Төхфәтуллин. <i>Шунда ук китек күңел үкенә дә башлый. Нигә авыру килеш, тыны буыла-буыла эшләде икән [әти]? </i>Г.Бәширов. <i>Әмма китек күңел бик кызык икән. Хәзер чайкалып түгелергә, хәзер уалып ватылырга тора. </i>Э.Шәрифуллина</p></p>
</table>
</body>
</html>