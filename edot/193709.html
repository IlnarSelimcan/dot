 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖАЙЛА’У </b> <i>ф.</i> <b>1.</b> 1) Кулланырга, тотарга, эшләргә җайлы хәлгә китерү, уңайлы итү. <i>Исән йөргән берничә малай белән хәрби формаларны көйләдек, караватлар җайладык, хуҗалык эшләренә йөрдек. </i>М.Мәһдиев. <i>Кунактан кайтышлый, бу кеше безнең колхозга янә туктала, сораша, умартаның урынын җайлый, акыл бирә... </i>Ф.Хөсни. <i>Ул урындыкта шундый җайлап, иркә мәче кебек күзләрен кысып, рәхәт итеп утыра, аркасыннан сыйпап җибәрсәң, мырлап куяр кебек тоела иде. </i>М.Маликова</p><p>2) Нәрсәнедер билгеле бер тәртипкә китерү, тәртипкә кертү, җайга салу, көйләү. <i>Сәүбән абый ат җигеп бирә, чанага солы, вика тутыра, толыпны җайлый. </i>М.Мәһдиев. <i>Равил Фәйзуллин безне ачык йөз белән каршы ала, вак-төяк эшләрен җайлый да безне стадионга алып китә. </i>М.Галиев</p><p>3) Берәр кешенең кәефен табу, аның уңай мөнәсәбәтен булдыру. <i>Кемнәрне җайларга, кемнәрне майларга, кемнәрне алдарга туры килгәндер дала улы Җаксыбаевка, әмма бригада картларының җанын саклап калырга чат ачылды. </i>А.Гыйләҗев. <i>Ханиевкә эшне ничек тә җайларга, карчыкның күңелен күрергә кирәк, шуңа күрә ул өй эчен яңгыратып сәлам бирде.</i> М.Шаһимәрдәнов</p><p>4) Үтәү, башкарып чыгу. <i>Шулай итеп, Исәнтәй ата кам белән дә уртак тел тапты. Уртак тел тапкач исә, Сырга бикә белән Кәринә бикәнең үтенечен җайлау бөтенләй авыр булмады. </i>Н.Фәттах</p><p>5) Кору, эшкә көйләү (машинаны, аппаратны һ.б.). <i>[«Казмаш» заводы] С-80 тракторына җайлап йөртелә торган куак кискечләр, тракторга запас частьлар эшләп чыгарган. </i>Г.Әпсәләмов. <i>Фермада салам кискеч машинаны электрга җайлау</i></p><p>6) Үгетләү, үгетләп күндерү. <i>Хәтирә үзенең эшкә ашыгуын әйтте. Майбәдәрне юатып, аны да үзе белән бергә алып чыгып китәргә җайлады</i>. М.Әмир</p><p>7) <i>күч. </i>Алдау, ялган сөйләп, кешене ялгыштыру, хәйләләп күндерү.<i> Инде Иблис барча эшне җайлады: Оста тел берлән халыкны майлады. </i>Ш.Бабич<b></p><p>2. җайлап</b> <i>рәв. мәгъ. </i>1) Ипләп, әдәпле генә, каты бәрелмичә. <i>Билгеле, минем үтенүем буенча, ул башта Һаҗәрне үзләренә кич утырырга чакырган, аннары, ничектер җайлап, көйләп кенә, кинога барырга күндергән. </i>Ә.Еники. <i>Беркөнне әти җизни алдында язның күңелле күренеп торуы турында сүз башлап җибәрде, шуннан, җайлап кына күчеп, ахырында сыерны үзебезгә кайтарырга вакыт җитеп килгәнлеген сиздерде. </i>Ф.Хөсни</p><p>2) Кешенең кәефенә туры китереп, йомшак кына. <i>Күрәсең, Тимери бик тиз сүрелә торган кеше иде булса кирәк, Хәерниса җайлап әйтүгә, ул бераз йомшарды. </i>Г.Бәширов.<i> Карале, улым, җайлап кына әйт әле, тәрәзә яңаклары какшаган, бер килеп рәтләп китмәс микән? </i>М.Маликова</p><p>3) Ипләп, рәтен, тәртибен белеп, тиешенчә, кабаланмыйча<i>. Әлеге бабай белән шаян малай --- кабыктан эшләнгән тубал алып киләләр. Бабай туз кашык белән җайлап кына кортларны тубалга соса башлый. </i>А.Алиш</p><p> <b>Җайлап бару </b>Һәрберсен, булган берсен бер-бер артлы җайлау</p><p> <b>Җайлап бетерү </b>1) Бөтенләй, тулысынча җайлау; җайланган хәлгә китерү</p><p>2) Бөтенесен җайлау, хәл итү дәрәҗәсенә җиткерү. <i>Урын һәм башка якларын җайлап бетергәннән соң, эш афиша бастыруга килеп терәлде. </i>Ф.Хөсни</p><p> <b>Җайлап җибәрү </b>Артык озакка сузмыйча, җайланган хәлгә китерү, җайларга өлгерү. <i>Тормышыбызны бер көйгә җайлап җибәрсәк тә, без яңадан-яңа теләкләр һәм бурычлар белән янып яшибез. </i>Ә.Еники</p><p> <b>Җайлап кую </b>Алдан ук җайлау, җайланган хәлгә китерү. <i>Кунагыңны урнаштыруны хәл иттеңме соң? Гостиница ягын алдан җайлап кую зыян итмәс</i>. М.Юныс. <i>Әтисенең костюмын элеккечә җайлап куйыйм дигәндә, нәрсәгәдер ияреп, бер бит кәгазь килеп төште</i>. Ф.Яруллин</p><p> <b>Җайлап тору </b>1) Даими рәвештә җайлау, бертуктаусыз җайлау</p><p>2) Әле, хәзерге вакытта җайлау эшендә булу</p><p> <b>Җайлый бару </b><i>к. </i><b>җайлап бару</b>. <i>Каенанасының баштарак сиздергән ризасызлыгын да, ире аша җайлый барып, күндергән кебек иде</i>. Н.Гариф</p><p> <b>Җайлый башлау </b>Җайларга тотыну. <i>– Юрганыгызны ачыгыз, – диде профессор авыруга һәм фонендоскобын колагына җайлый башлады</i>. Г.Әпсәләмов. <i>Печән өсте җитеп килә иде. Йортларда чалгы кайрый, чалгы сапларын җайлый башладылар. </i>М.Галәү</p><p> <b>Җайлый төшү </b>Тагы да бераз җайлау; бераз җайлаган хәлгә китерү. <i>Ул корбанын тотарга җыенган җанвардай бераз күтәрелә, кулына алган ефәк бауны җайлый төшә</i>. М.Хәбибуллин</p></p>
</table>
</body>
</html>