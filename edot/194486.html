 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖИТКЕРҮ</b>  <i>ф.</i> <b>1. </b>1) Акча, азык-төлек һ.б.ш. кирәк-яракны җитәрлек итү, җитәрлек күләмдә булдыру. <i>Аңа, көннекен көнгә җиткерер өчен, әллә ниләр уйлап табарга, тормышны хәйләләргә туры килде</i>. Ә.Фәйзи.<i> Мөгаен, аны тормыш авырлыгы куркытадыр: фатир өчен түләү көн саен диярлек арта, балаларга чыгымнар үсә, әйберләр кыйммәтләнә, акчаны җиткерү кыенлаша</i>. Ф.Дәүбаш</p><p>2) Билгеле бер вакытка, срокка кадәр бетермәү, сак тоту. <i>Солдат башына яртышар кадак сохари бирделәр, иртә беләнгә кадәр шуны җиткерегез</i>. М.Гали. <i>[Гасыйм Сәләхович:] – Менә сиңа акча, шуны җиткерергә тырыш, әйбәт кенә йөр ---, – диде. </i>Ә.Еники</p><p>3) Нинди дә булса әйбернең бер башын икенче бер чиккә туры китереп сузу, озынайту. <i>Хәлим Нәҗипнең --- хәтсез үскән, аяк йөзләренә җиткереп тегелгән шинеле белән тагын да озынрак булып күренгән гәүдәсенә карап тыңлап торды. </i>Г.Гобәй</p><p>4) Билгеле бер күләмгә тутыру. <i>Заданиемне бүген йөз иллегә җиткерермен, аны белеп тор! </i>М.Җәлил</p><p>5) Билгеле бер срокны көтеп алу, вакытны аның килеп җитүен санап үткәрү. <i>Ашауга киткән вакытка «перекур» минутларын өстәп, ярты сәгатькә җиткерәсең дә килгән буразнаның читеннән кире кайтып китәсең. </i>К.Кәримов. <i>Бәлки, алар, менә тагын бер язны исән-сау җиткердек, дип сөенәләрдер. </i>Ф.Яруллин</p><p>6) Билгеле бер вакытка кадәр сузу, югалтмый саклап калу. <i>Җир йөзендәге башка барлык һәйкәлләрне дә узып китеп, данын мәңгелеккә җиткерергә тиеш була бу корылма. </i>М.Юныс. <i>Хисләрне ничек итеп саклап калырга, ничек итеп аларны, түкми-чәчми, бөтен гомер буена җиткерергә соң? </i>Тигез гомер итегез!</p><p>7) Тапшыру, ирештерү, кемнеңдер хис-тойгыларын, фикерен, карашларын сөйләп, язып бирү. <i>Алайса, зинһар өчен, сез аңа минем сәламемне җиткерегез! </i>Ә.Еники. <i>– Инде йомышыңны җиткер, морза, кем Йосыфҗан, – диде. </i>М.Хәбибуллин. <i>Миңа җиткерделәр, углан, Шайтан каласы нигезенә Болгар Ата үз-үзен корбан иткән, имеш. </i>М.Хәбибуллин</p><p>8) Әләкләү; берәр начар эш турында кемгә дә булса хәбәр итү, әйтү. <i>Ә кнәгинә, башы яшь булса да, Исмәгыйльне яратмый иде, илчеләре җиткерделәр бу хакта. </i>М.Хәбибуллин. <i>Хәйри үзе ул чакта яшьләр арасында булмаса да, аңа мактанчык байбәтчәнең сүзләрен бик тиз җиткергәннәр. </i>Г.Минский. <i>Зәкия җиткергән хәбәрдән бер генә мизгелгә күңелне тутырып, бөтерелеп алган сөенеч өермәсе, нишләптер, бик тиз сүнде. </i>И.Низамов</p><p>9) Төзү, салу, кору, нәрсә дә булса булдыру, ясап кую. <i>Су, җитмимен, дими – яр җиткерми. Ир, җитмимен, дими – мал җиткерми. </i>Мәкаль. <i>Дөнья куып, тегесен җиткерим, бусын булдырыйм, дип йөри-йөри, гомер үткәнен дә сизми яшибез. </i>Ф.Яруллин. <i>Хәзер үзе монда тормый, кайда да булса яңаны җиткереп кергән. </i>Г.Гобәй</p><p>10) Тиешле дәрәҗәгә ирештерү. <i>Кайвакыт маташасың-маташасың, нәрсәсендер җиткереп кенә булмый. </i>Ф.Яруллин</p><p>11) Туган фикерләр белән уртаклашу, башкаларга да белдерү. <i>М.Зәкиевнең «Түрки-татар этногенезы» китабы түркология фәненең зур бер казанышы булачак, аны, һичшиксез, басып чыгарырга, дөнья галимнәренә җиткерергә кирәк. </i>Ф.Түркмән. <i>Һәр ташында мәңгегә татар эзләре уелып калган Уралтаудан мин әнә шундый уйлар белән кайттым һәм болар турында милләтебезгә дә җиткерергә булдым. </i>Ф.Бәйрәмова</p><p>12) <i>сөйл. </i>Әзерләү, әзерләп өлгертү. <i>Малай кече якта аш җиткереп йөргән әбисе янына сыенды. </i>Л.Ихсанова</p><p>13) Үстерү. <i>Бай мужик кыяфәтендә киенгән, сакалын җиткереп, мыегын кыскарткан адәмне күрүгә, ул бер секунд кына аптырап калды. </i>Г.Ибраһимов. <i>Директор, сугыштан кулсыз кайткан Гәрәй абый, мәктәптә чәч җиткереп йөрүчеләрне бер дә яратмый. </i>Ф.Яруллин</p><p>14) Артыннан куып тотарга ирек бирү. <i>Болай иткәндә, Фәрит хәтта дөньяда иң яхшы шуучы малайга да җиткермәс. </i>А.Шамов</p><p><b>2. </b><i>ярд. ф. функ. хәзерге заман хәл фигыль янында</i>: 1) Билгеле бер урынга, чиккә, ноктага китерүне аңлата. <i>Юлы каян булса да булсын, тик Казанга илтеп җиткерсен. </i>Мәкаль</p><p>2) Өлгертү, билгеле бер срокка үтәү. <i>Шимбәгә китереп җиткерер дип, сүз алдылар. </i>Г.Ибраһимов</p><p>3) Билгеле бер сүз янында килеп, шул сүз белдергән эшнең тулысынча үтәлүен белдерә. <i>Мин пароходны яр янына китереп җиткердем. </i>Ф.Әмирхан</p><p> <b>Җиткерә алу</b> 1) Җиткерергә мөмкинлек табылу. <i>Никтер, аны әни авызыннан ишетәсе килә, ни дип тә әйтеп җиткерә алмаган бер якынлык белән багланган анамның аны укуын тыңлыйсы килә. </i>Г.Ибраһимов</p><p>2) Аңларлык, күңелгә үтеп керерлек итеп җиткерү; тиешенчә төшендерү. <i>Әгәр мин укучыга әйтергә теләгән фикеремне кыска шигырь яки хикәя белән җиткерә алам икән, минемчә, моның бер дә ояты юк. </i>Ф.Яруллин</p><p> <b>Җиткерә бару</b> Даими рәвештә җиткереп тору, һәрберсен, булган берсен җиткерү. <i>Хезмәт хакын айныкын-айга җиткерә бару</i></p><p> <b>Җиткерә тору</b> Даими рәвештә, һәрвакыт җиткерү, һәрберсен, булган берсен тапшырып тору. <i>Туган бер яңалыкны, килгән бер хәбәрне шулар, каравыл өендә вак иләктән иләп, халыкка җиткерә торалар. </i>Г.Бәширов</p><p> <b>Җиткерә төшү</b> 1) Беркадәр, тагы да, бераз вакытка җиткерү</p><p>2) Беркадәр сузу, озынрак итү, тагы да озынайту</p><p> <b>Җиткереп бару</b> Һәрберсен, булган берсен җиткерү, системалы тапшырып тору. <i>Кайсы Германиягә хезмәт иткән, кайсы – Япониягә, илдәге иң яшерен хәрби серләрне җиткереп барганнар. </i>Ф.Бәйрәмова</p><p> <b>Җиткереп килү</b> 1) Күптәннән, элек-электән, эзлекле рәвештә җиткерү</p><p>2) Аз-азлап, акрынлап тиешле дәрәҗәгә, санга, күләмгә җиткерү. <i>Акча җыюны тиешле суммага җиткереп киләбез</i></p><p> <b>Җиткереп тору</b> Даими рәвештә, һәрвакыт җиткерү. <i>Сталинград тирәсендәге җиңүләр бер канатландырса, киткән шәһәрләребезнең яңадан үзебезгә кайтуы турында Совинформбюро, көн саен булмаса да, әледән-әле җиткереп тора. </i>Ф.Хөсни. <i>Кайсы --- тегү машинасын әйләндерә белүче хәллерәкләр сугышка тун җиткереп торучы Казан байларына ялланды. </i>Г.Бәширов. <i>Йосыф бәкнең Мәскәүдәге озын колаклары да, Аллага шөкер, булган хәлләрне түкми-чәчми җиткереп торалар. </i>М.Хәбибуллин</p><p> <b>Җиткереп яту</b> Җиткерү алдында тору, әле, хәзерге вакытта, якын көннәрдә җиткереп бетерү.<i> Әхәт абыйның күп еллар буш торып, әрем белән алабута баскан йорт урынында, күршеләре белән туганнары, өмә ясап, өй җиткереп яталар иде. </i>Г.Бәширов</p></p>
</table>
</body>
</html>