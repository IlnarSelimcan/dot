 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖАНЛАНДЫРУ </b> <i>ф.</i> 1) Нәрсәне дә булса тыныч хәленнән чыгару, кузгату, җанлылык кертү. <i>Гади сүз яки сүз тезмәсе урынына образлы фразеологик әйтелмә (мәкаль яки әйтем) куллану – сөйләмне җанландыра, аны үтемлерәк, тәэсирлерәк, тойгылырак итә. </i>Х.Курбатов. <i>Мәгарә эчен җанландырып, челтерәп, чишмә агып ята</i>. Ф.Бәйрәмова</p><p>2) Дәртләндерү, дәрт, илһам бирү; күңеллелек бирү. <i>[Галимә апа] Үзе дә чәй эчеп алды. Чәй арасында һәммәбезне җанландырды, бөтен өй эчен матурландырып, нурландырып җибәрде. </i>М.Гафури. <i>Яшьләрне үзе артыннан ияртә, җанландыра, очкыннан ялкын кабыза торган көч бар иде аңарда [Нәҗиптә]. </i>М.Хәсәнов</p><p>3) Алга җибәрү, куәтләү. <i>--- Җангали хан тәхеткә утырганда, сәүдә итүне җанландыру өчен, берничә фәрман игълан итте. </i>Мирас. <i>Фикер алышуда катнашучылар поэмалар тарихын булдыру, гомумән шигърият тәнкыйтен җанландыру җәһәтеннән үзләренең уй-фикерләрен белдерәләр. </i>Мәдәни җомга</p><p>4) Күз алдына китерү, фикердә-уйда гәүдәләндерү. <i>Гүя ул әйтергә теләгән фикерен бөтен хәрәкәте белән шунда – мәйданга тулган халык алдында гәүдәләндереп, җанландырып бирмәк була. </i>Г.Ибраһимов. <i>Шәмси башыннан кызлар портреты эзләргә тотынды. Үзенең теләгәнен җанландырды, төсләндерде. </i>Г.Исхакый<i>. «Сагынып килдем... сагынып килдем...» – дип өзгәләнә аккордеон, узганнарның иң матур күренешләрен күңелдә җанландыра. </i>М.Маликова</p><p>5) Тормышны, чынбарлыкны әдәби әсәрләрдә сурәтләү, фикердә-уйда образлар барлыкка китерү. <i>Үзенең кинокадрларында авылдашларын – авыл картларын, авыл малайларын, кызларын, туган як табигатен җанландыра ул</i>. Р.Миңнуллин</p><p>6) Җансыз әйберләрне җанлы итеп күрсәтү; кешеләргә хас сыйфатлар бирү; антроморфизм. «<i>Зыр-зырбану» дигән сүз белән ачкыч җанландырылган, кешеләндерелгән. </i>Н.Исәнбәт. <i>Башкортлар арасында ислам диненә кадәр булган күзаллауларның эзләре озак сакланган: алар табигать һәм аның күренешләрен җанландырганнар</i>. Б.Хәмидуллин</p><p> <b>Җанландыра төшү </b>Бераз җанландыру, беркадәр җанлылык кертү. <i>Драматургия һәм театр сәнгатендә, борынгы греклар традицияләре нигезендә, комедия белән трагедия жанрлары үсә башлый. Римлылар әлеге жанрларны җанландыра төшәләр.</i> К.Гыйззәтов. – <i>Тикшерсен әле, ниләр әйтер икән? – дип, сүзне тагын да җанландыра төште</i>. З.Фәйзи</p><p> <b>Җанландырып алу </b>Азга гына, кыска вакытлы, бераз җанландыру. <i>Ара-тирә генә, кызыклырак фактлар өстәп, дәресне дә, укучыларны да бераз җанландырып алырга мөмкин</i>. К.Миңлебаев</p><p> <b>Җанландырып җибәрү </b>Тиз арада, җәһәттән җанланган хәлгә китерү, җанлануга этәргеч бирү. <i>Россия үзәгеннән килеп, Себергә чаклы узып киткән бу тимер юл моңарчы тын гына йокымсырап яткан Эткол-Дәүләкән җирләрен кинәт бик нык җанландырып җибәрә. </i>Ә.Еники.<i> Хикәянең кинәт чынга әйләнеп китүе залда утыручы тыңлаучыларны тагын да җанландырып җибәрде. </i>Ф.Хөсни. <i>«Безнең серләшкәнне ай тыңлар» дип, профессиональ җырга яңа образлар – сирень һәм шомырт образларын алып килә, җыр жанрын җанландырып җибәрә. </i>К.Миңнуллин</p><p> <b>Җанландырып тору </b>Әледән-әле җанландыру, бертуктаусыз җанландыру. <i>Аның күзләреннән ниндидер күңелле, шаян яктылык агыла, һәм шул дәртле, чая яктылык аның ак, түгәрәк йөзен – бигрәк тә елмайган чагында – балкытып, җанландырып тора</i>. И.Гази</p></p>
</table>
</body>
</html>