 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КИТЕРҮ</b>  <i>ф.</i> <b>1.</b><i> </i>1) Кемне яки нәрсәне дә булса билгеле бер урынга алып килү, күчерү, ташу. <i>Госпитальгә тагы бик күп авыр яралыларны китерделәр. </i>Х.Камалов. <i>Әни бит ул әйтте, рәхмәт кенә әйтеп чык, диде. Кешегә су китереп, чалбар балакларын пычратып йөрергә кушмады. </i>Ф.Хөсни. <i>Икмәген дә алып кайтам, утынын да китерәм, бүтән вак-төяк хуҗалык эшләре дә минем җилкәдә. </i>М.Шабай</p><p>2) Берәр нәрсәне икенче бер әйбергә якынайту, якын кую. <i>Нух үз стаканына шыбырдатып аракы агызды да, үртәлеп, авызына китерде. </i>Х.Сарьян. <i>Без аны суга якынрак китердек тә, астына яңа гына чапкан печән түшәп, өстенә күләнкәлек ясадык. </i>Г.Ибраһимов. <i>Әхтәм сумканы салмыйча гына корсак турысына китерде дә бусага бүрәнәсенә куеп ачты. </i>Казан утлары</p><p>3) Нәрсәнедер куып алып килү, хәрәкәтләнергә мәҗбүр итү (су, җил, давыл көче белән).<i> Күңелле генә салкынча җил исте, баш, миләрне рәхәтләндерә торган тәмле яңгыр исләре китерде. </i>Ш.Камал.<i> Әле генә булып алган хәл, бозлы яңгыр китергән кургаш болыттай, узып та китте. </i>Г.Минский</p><p>4) Нәрсәгә дә булса дучар итү. <i>Укымаган балаларның </i>– <i>ата-анага күпме зыян китерүләре, ил-күз алдында аларны рисвайлыкка төшерүләре һәркайсыбызга мәгълүм. </i>Х.Кәрим. <i>Халыкка кан кою, илгә хәерчелек, бөлгенлек китерә торган мондый империалистик сугышны долой! </i>М.Гали. <i>Мондый уйлар аның йөрәген өзеп алалар һәм еш кына күз яшен китерәләр. </i>А.Шамов</p><p>5) Тапшыру, ирештерү. <i>Сиңа миннән хәбәр китерсәләр, Муса үлгән инде, дисәләр... </i>М.Җәлил. <i>Полк командиры штабка килеп керү белән үк, [ул] аңа чиркәү башындагы күзәтче китергән мәгълүмат турында сөйләргә тотынды. </i>А.Шамов</p><p>6) <i>сөйл. </i>Дөньяга тудыру; бирү (җанлы һәм җансыз әйберләр тур.).<i> Уңган хатын ул китерер, изге хатын кыз китерер. </i>Мәкаль. <i>Эш агачы һәрвакытта бик юмарт китерер җимеш. </i>Г.Тукай. <i>Шагыйрьләр мәгълүм өлгерлек белән революция китергән мөмкинлекләрне иҗатларында чагылдырырга алынып, поэзиягә яңа тема һәм яңа эчтәлек алып килделәр. </i>XX йөз башы татар прозасы</p><p>7) Юл күрсәтеп, юнәлеш биреп, кая да булса алып чыгу, илтү. <i>Бу сукмак безне туп-туры урман авызына китерде</i></p><p>8) Фикерне, карашны куәтләү, ныгыту, дәлилләү өчен, нәрсәгә дә булса таяну, нигезләү. <i>Мондый цитаталарны күпләп китерергә мөмкин булыр иде. </i>Ә.Рәшит</p><p>9) Кайбер эш-хәл белдерә торган исем янында килгәндә, шул исемнән аңлашылган эш яки хәрәкәтне башкаруны, үтәүне аңлата. <i>Бик гади булганнар алар [җumeшmepү кораллары]. Я кул белән хәрәкәткә китергәннәр аны, я ишәкләр, үгезләр, атлар белән. </i>М.Мәһдиев // Шул исем белдергән эш-хәлгә дучар итүне, сәбәпче булуны, билгеле бер нәтиҗә бирүне аңлата. <i>Чөнки колхоз районның урта күрсәткечләренә өстәрлек әллә ни файда китермәгән кебек, зарар да китермәгәч, шул зарар китермәүне үзе бер файда дип карыйлар. </i>Г.Минский. <i>Шахтёрлар тормышыннан алып язылган бу әсәр шәхес драматизмына китергән сәбәпләрне бөтен тулылыгында аңларга ярдәм итә. </i>Ф.Бәширов. <i>Шушы фикере көч бирде Шәрифкә, кискен бер карарга китерде аны. </i>Г.Минский</p><p>10) Нәрсәгә дә булса теләк тудыру, хис-тойгы уяту. <i>[Баһау:] Доктор, анттыр әгәр, бүгеннән ары уема да китермәм мондый эшләрне. </i>Г.Минский. <i>Минем багып торуымны Китермидер уена: Йолдыз тулы күк-диңгездә Ай коена. </i>Л.Лерон. <i>Ул [ислам дине] – барыннан да бигрәк күңел пакьлеге. Кешелек җәмгыяте тудырган рухи кыйммәтләрне тану, иң изге эш-гамәлләргә иман китерү --- дә ул. </i>Ә.Рәшит</p><p>11) Баш яки төшем килештәге исем белән ниндидер теләкне, уй-тойгыны аңлата. <i>[Гаяз:] – Әллә ниләр сөйләп, ачуымны китермә әле, яме, – диде ул. – Үзеңне үзең бетерәсең. </i>Х.Сарьян. <i>Йокы китерү</i></p><p>12) <i>күч. </i>Нәрсәне дә булса хәтерләп, хәтерләтеп, тасвирлап сөйләү, телгә алу. <i>Үз халкыңның саф һәм керсез икәнен һәркемгә исбат итеп йөреп булмый. Синең хакыйкатьне юкка чыгарыр өчен, йөзләгән мәкальләр, җырлар, былиналар китерәчәкләр. </i>Ә.Рәшит</p><p>13) <i>күч. </i>Берәр әйберне бүләк рәвешендә бирү, нәрсәнедер бүләк итү. <i>Чәчәкләр китерегез миңа! Хуш исле чәчәкләр! Мин аларны күз алдымда җәелгән киң кырларга сибәрмен, шул кырларда мин аларны назлап, иркәләп үстерермен. </i>Ф.Әмирхан. <i>Кояш көлсен, язлар сиңа Кочак-кочак чәчәк китерсен. </i>Мәдәни җомга</p><p>14) <i>күч. </i>Тиешенчә итеп башкару, төгәл үтәү. <i>Җыр җырласаң, китереп җырла, Егет икәнлегең беленсен. </i>Җыр</p><p>15) <i>боер. ф. форм. </i>Кемгәдер ярдәм иткәндә, булышлык күрсәткәндә, «кая әле, бир (бирче) әле» мәгънәсендә кулланыла. <i>Я, китер әле көндәлегеңне</i></p><p><b>2.</b> <b>китереп</b><i> рәв. мәгъ.</i> <i>Сугу, бәрү, төшерү, салу</i> кебек сүзләр алдыннан килеп, эшнең тиз арада башкарылуын белдерә. <i>Басу капкасын чыгу белән, җирән айгырның сыртына берне китереп салган идем, айгырым дөлделдәй оча башлады. </i>Ә.Айдар</p><p><b>3.</b> <i>ярд</i>. <i>ф. функ. </i>Кайбер сүз төркемнәре янында килеп, «итү» ярдәмче фигыль функциясен башкара. --- <i>Шул каһәр төшкән авылга һөҗүм итсәм, бөтен авылның астын-өскә китереп, һәммә кешеләрен әткәй алдында тез чүктереп гафу үтендерсәм... ---, шул чакта күңелем бераз басылыр иде әле! </i>Г.Ибраһимов. <i>Теге Харьков итчесенең эшләрен Москвада пыран-заран китереп ташлаганыгызны мин бик яхшы хәтерлим. </i>А.Расих. <i>[Хәбибулла] беренче ирдән калган мал-мөлкәтне пыран-заран китерә башлады. </i>Ш.Хөсәенов</p><p> ◊ <b>Китереп терәү </b>1) Сүзне, фикер агышын, нинди дә булса эшне четерекле, буталчык җирендә туктату, бүлү. <i>[Шәңгәрәй] сүзне шуңа китереп терәде дә, үзе белә торып, юри хата фикер әйтте. </i>Г.Ибраһимов; 2) Көчле дәлилләр, фактлар белән кемнең дә булса мәгънәви позициясен тар-мар итү. <b>Китереп тоттыру </b>Үзе көч түкмичә, мәшәкатьләнмичә, кемдер әзерләп бирү. <b>Китереп чыгару </b>1) Каядыр күмелеп яткан, онытылган әйберне алып күрсәтү; 2) Берәр хатирәне яки кузгатырга кирәк булмаган сүзне, үпкәне яңарту; 3) Берәр нәрсә эшләргә кирәклекне читләтеп, кинаяләп әйтү. --- <i>Әнинең килен рәхәте күрәсе бик килә торгандыр; моны турыдан-туры әйтеп бетермәсә дә, сүз җае белән бик нык китереп-китереп чыгара. </i>Г.Ибраһимов; 4) Көтелмәгән сүз яки хәл чыгару. <i>[Илдархан:] Нәрсә китереп чыгара тагын. </i>Н.Исәнбәт; 5) Ясау, тудыру, барлыкка китерү. <i>[Малай кардан], зуррак кисәкләрне кирпеч өйгән кебек өеп, солдатка охшаган бер фигура китереп чыгарды. </i>К.Нәҗми; 6) Нинди дә булса кирәкмәгән бер эш чыгару, килешмәгән, ярамаган нәрсә эшләп ташлау. <i>Вакыт-вакыт вак кына нәрсәләр белән дә үз тормышыбызны үзебез ямьсезлибез түгелмени? Юктан гына да яңа проблемалар китереп чыгарабыз түгелмени? </i>Ә.Рәшит</p><p> <b>Китерә башлау </b>Китерергә тотыну.<i> Авыз суларын китерә башлады, эх малай!</i> Ф.Дәүләтбаев</p><p> <b>Китерә төшү</b> Бераз китерү, китерүне дәвам итү</p><p> <b>Китереп бетерү</b> Китерү эшен тәмамлау</p><p> <b>Китереп җиткерү</b> Ниндидер эшкә, вакытка, моментка кадәр өлгереп китерү</p><p> <b>Китереп кую</b> Китерү эшен башкарып чыгу. <i>Аннары Равил кызны әлеге зәңгәр «Победа»сы белән җилтерәтеп кенә Укмаска илтеп, капка төпләренә үк китереп куйды. </i>В.Нуруллин</p><p> <b>Китереп тору </b>Гел, һаман китерү</p></p>
</table>
</body>
</html>