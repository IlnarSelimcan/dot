 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЙКА’У </b> III  <i>ф.</i>  1) Астын-өскә китереп эзләү, болгату. <i>Төнне – көнгә, көнне төнгә катып, бөтен тирә-якны айкадылар</i>. Г.Ибраһимов. <i>Эзләмәгән җирем калмады, бөтен йортны айкадым.</i> Мирас</p><p>2) Чагыштырмача зур араны, урынны йөреп чыгу, гизү, төрле урыннарда булу. <i>Исмәгыйль баба – утыз өч ел буе илләр гизеп, дөнья айкап кайткан илгизәр җан – үзе генә дә ни тора</i>. Ф.Сафин. <i>Фронтын айкадым, ачлыгын кичердем, сәнәклеләрнең фетнәсен бастыруда катнаштым</i>. А.Расих. <i>Ә ул, минем газизем, инеш буйларын ураган, бергә-бергә йөргән җирләрне ялгыз башы айкаган, бәгырьләрен актарып чыгарган шәфкатьсезлектән иза чиккән.</i> К.Миңлебаев </p><p>3) Күз белән бөтен тирә-якны күзләү, күрү. <i>Туган авылына ничәмә елдан соң аяк баскан егетнең хәле аңлашыла: урамда берни күренми, ә аның бөтенесен үз күзләре белән айкыйсы килә. </i>Мирас</p><p>4) Үткәннәрне искә төшерү; нинди дә булса көчле хисләр кузгату. <i>Кешеләрнең җаннарын айкап, эшләп бетермәгән эшләре барлыгын искә төшереп, үкендереп һәм тетрәндереп агыла матәм моңы</i>. Г.Ахунов. <i>Ләкин күңелне айкаган җырны хәтерләмим. Күрәсең, аларның әле миңа тәгаенләнгәне булмаган.</i> М.Кәрим. <i>Кыз инде Гафур йөрәген айкамый иде, бүлмәне тутырган башка кешеләрне күрмәгән кебек үк, аны да күрми башлады.</i> Г.Шәрипова. <i>[Самат:] – Бу җырың белән җаннарны айкадың, Саимә. Рәхмәт! – диде. </i>Г.Галиева</p><p>5) Әйләндерә-әйләндерә актару. <i>Кинәт әтием, бик каты ютәлләп, өстәл яныннан сикереп торды. Юынгыч янына килеп, бармагы белән тамагын айкый, үзе гырылдый башлады.</i> Җ.Фәйзи</p><p>6) Араны бозу, аерырга тырышу. <i>Кара ки, җаным, кара ки, Без кигән караларны; Язгы кар сулары кебек, Айкыйлар араларны</i>. Җыр</p><p> <b>Айкап алу </b>1) Бер тапкыр, кыска гына айкау. <i>Ул арада урам коймаларын ут яктысы айкап ала.</i> М.Галиев</p><p>2) Кинәттән айкау; бөтен барлыкны биләп айкау. <i>Тимерхан истәлекләр дөньясына кереп китсә, әйләнеп чыгар дип уйлама – җаннарны айкап алырлык итеп сөйли белә ул</i>. Г.Ахунов. <i>Гәүдәсенең һәр хәрәкәте, күкрәк түреннән чыккан калын йомшак тавышы белән йөрәкләрне айкап ала иде ул.</i> М.Маликова</p><p> <b>Айкап бетерү </b>Бөтен җирне дә айкау, барысын да айкау. <i>--- йөри алган яше дә, карты да эзләде Айнурны. Мәктәптә укулар булмады. Укытучылар, укучылар елга буйларын, бакча артларын айкап бетерделәр</i>. М.Әхмәтшина </p><p> <b>Айкап җибәрү </b>Кинәт айкый башлау. <i>--- бер тында бөтен дөньяны яктыртып, айкап җибәргән яшен яктысы күк, күңелгә уелып калыр идемени?!</i> М.Вәли-Барҗылы </p><p> <b>Айкап йөрү </b>Төрле урыннарда булырга өлгерү, күп урыннарны айкау. <i>--- җиде төн уртасында чыгып кит тә җәһәннәмеңне айкап йөр!</i> Т.Мөбарәков </p><p> <b>Айкап кайту </b>Бар урынында да булып, бөтенесен дә күреп йөрү. <i>Әллә шул Арча ягына барып чыгып, бер айкап кайтыйммы, дип тә уйланам</i>. А.Хәсәнов </p><p> <b>Айкап ташлау </b>Көтмәгәндә, кинәт, астын-өскә китереп айкау. <i>Шпионлык карьерасы уңышлы гына алга тәгәрәгәндә, Октябрь иске Россиянең астын өскә айкап ташлады</i>. И.Гази </p><p> <b>Айкап тору </b>Даими рәвештә, бертуктаусыз айкау</p><p> <b>Айкап узу </b>Тоташтан айкау. <i>Атна-ун көн эчендә бөтен Оренбург өлкәсен айкап узып, җил очырган җенле күбәләктәй пыр тузынып, Башкортстан җирләренә барып чыктык.</i> М.Госманов</p><p> <b>Айкап</b> <b>үтү</b> <i>к. </i><b>айкап узу</b>. <i>Ярдан күтәрелә торган җирдән кисәк туктап, кире Сакмарга күз ташладым, карашым каршы яктагы шактый калын күренгән урманны айкап үтте</i>. Ф.Сафин </p><p> <b>Айкап чыгу </b>1) Үтәли, башыннан ахырына кадәр, буйдан-буйга айкау. <i>Мин аның белән Колчак фронтын буйдан-буйга айкап чыктым.</i> Г.Бәширов</p><p>2) Барысын да бер-бер артлы айкау. <i>[Әпипә] Сикереп торды да, үз тирәсендәгеләрне усалланган күзләре белән бер айкап чыккач, үз-үзенә исе киткәндәй: «Канатым…» – дип сузды.</i> Г.Бәширов.<i> Мин кичә генә анда бөтен җирне айкап чыктым</i>. Г.Әпсәләмов. <i>Нинди ике-өч кибет[тә] генә булу? Әллә ничә урамны айкап чыктым</i>. С.Рафиков</p></p>
</table>
</body>
</html>