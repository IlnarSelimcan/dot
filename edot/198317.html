 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАЛКУ </b> <b> I </b> <b> </b><i>ф.</i> 1) Яткан, утырган җирдән аякка торып басу, аякка басып күтәрелү; күтәрелү, калкыну. <i>Арба туктауга, бердән бөтен балалар аякка калыкты. </i>Г.Исхакый. <i>Дога тәмам булып аякка калыкканда, өй эче халык белән, бигрәк тә хатыннар белән тулган иде. </i>Г.Ибраһимов. <i>Кашын җыерып, чал сакалы, олы гәүдәсе белән дәү булып, Айтуган калыкты. </i>Г.Бәширов</p><p>2) Югарыга, үргә менү, берәр әйбер өстенә менеп басу, башкалардан биек булып күренү. <i>Зур борынлы, ямьсез, бакыр күзле исерек майор өскә калыкты. </i>М.Җәлил. <i>Иске тужуркалы ярлы шәкерт, күзләрендә ут уйнатып, сикереп тәрәзә төбенә калыкты да ачы, кискен, кызганыч тавыш белән кычкырып җибәрде. </i>Г.Ибраһимов.<i> Монда калка металл вышкалары һәм торбалар җирдән сузыла. </i>Ш.Маннур</p><p>3) Җир асты юлларыннан өскә күтәрелү, килеп чыгу. <i>Алар метроның бер юлыннан икенчесенә күчә-күчә барып, Фридрихштрассе станциясендә җир өстенә калыктылар. </i>Т.Әйди.<i> --- ояларына чиләк белән су салуга, тычканнар тончыга-тончыга өскә калыктылар. </i>Г.Гобәй</p><p>4) Кабарып беленеп тору, бәреп, өскә күпереп чыгу; өслектә калку булып күренү. <i>Тамак авырта, муенга бизләр калыккан. </i>Ш.Камал. <i>Одеал астыннан калкып, беленеп торган күкрәге бер күтәрелә, бер төшә. </i>А.Шамов. <i>--- кан тамырлары бүртеп өскә калыккан. </i>Г.Гыйльманов.<i> Ул, буыннары калкып чыгып торган бармаклары белән теземә орынып, күзләрен рәсемгә юнәлтте. </i>А.Шамов.<i> Күбесенең эчләре суырылып, иңбашлары таяк башыдай калкып, кабыргалары сырланып тора. </i>Ә.Еники</p><p>5) Яткан, егылган, ауган хәленнән күтәрелү, торып басу, кабару. <i>Әнә аның аягы эзендә үләннәр дә калкып өлгермәгәннәр. </i>Г.Бәширов. <i>Ул төнге кунак иптәшенең яңгырлы, суык җилдә күгәргән иреннәренә, күшегүдән вак сары йон калыккан карарак шадра йөзенә карады. </i>Г.Ибраһимов</p><p>6) Сыеклык эчендә батмыйча, өстә йөзеп йөрү. <i>Әртил дә әртил сал салладык, сал салладык суда калкыр дип. </i>Н.Исәнбәт // Су төбеннән өскә күтәрелү. <i>Вакыт-вакыт бу сунарчы кошлар яшен тизлегендә дулкыннар арасына ташлана һәм, кыю чумып, өскәрәк калыккан балыкларны эләктерергә тырыша. </i>Т.Әйди. <i>--- тыны тәмам беткәч, пух итеп өскә калыкты. </i>Ф.Садриев. <i>Иделгә төшкән камка Бер бата да бер калка. </i>Ш.Галиев</p><p>7) Эчтән, астан, катлам аша бәреп чыгу. <i>Гимнастёркалары манма су булган, иңбашларына тир тозы калыккан, яңаклары буйлап кара тир агып төшкән. </i>Ә.Еники. <i>Киң маңгаена калыккан тирләрен яулык белән сөртте. </i>Г.Ибраһимов</p><p>8) Кубу, күтәрелү. <i>Пожар балкыр, утлы тайфун калкыр. </i>Ә.Ерикәй</p><p>9) Үсү, сузаеп, зураеп китү, озынлыкка күтәрелү. <i>[Игеннәр] --- башакланып өскә калыктылар. </i>М.Җәлил. <i>Бар тереклек җирдә калыккан күк, яшәү алып кояш нурыннан. </i>Ә.Исхак. <i>Тизрәк май ае җитсен иде дә, ташландык басуларда кәҗә сакалы, кукы, йөннекәй, чыпчык, күгәрчен күзләре кебек үләннәр калыксын иде.</i> Р.Хисмәтуллин.<i> Яшел келәм булып калка чирәм. </i>З.Маннур</p><p>10) Офыктан күтәрелү, күренү (күк җисемнәренә карата). <i>Таң йолдызы калыкмаган әле. </i>Г.Әпсәләмов. <i>Ул арада күктә йолдызлар калка, үзәннәрнең һавасы салкыная башлый. </i>Г.Бәширов. <i>Тиздән тонык кына ай калыкты. </i>З.Фәтхетдинов. <i>Ул офык артында көрәшә-көрәшә озын юл үтә, көн дә иртән калка торган урынына килә һәм Кара Төнне тагын куып җибәрә. </i>Р.Фәизов</p><p>11) Пәйда булу, күз алдына кисәк килеп басу. <i>Чокыр Хәбипнең ялчысы, кулына чыбыркы тотып, бусагада калыкты. </i>Г.Ибраһимов</p><p>12) <i>күч. </i>Алга китү, алдынгылыкка ирешү, үсү, күтәрелү.<i> Татар нигә һаман кодрәтле бер даһины тудыра алмый соң? Нигә ул калкыр өчен һаман оеша алмый? </i>Т.Әйди</p><p>13) <i>күч. </i>Барлыкка килү, килеп чыгу, күренү. <i>Тәрәзә ватылып, алдымда ак, карлы урам калыккач, йөземә җан иясе кебек тере җил килеп бәрелгәч, йөрәккә көч кергән иде.</i> С.Хафизов. <i>Мулланың йөзенә тиз арада тагы ачу калыкты. </i>Г.Ибраһимов</p><p>14) <i>күч. </i>Булып үткән хәлләр, вакыйгалар хәтердә яңару</p><p> ◊ <b>Калкып чыгу </b>1) Кинәт, көтмәгәндә барлыкка килү, пәйда булу. <i>Сивашка әйләнеп карамакчы булып борыла гына башлаган иде, куаклар арасыннан тавышсыз-тынсыз зур гына бер папаха калкып чыкты. </i>Г.Бәширов. <i>Алдыбызда дүрт-биш метрлар чамасы биеклектәге кызыллы-каралы балчык өеме калкып чыкты. </i>Р.Ишморат. <i>Аның урынына алты почмаклы яңа йорт калкып чыккан. </i>Р.Мөхәммәдиев. <i>Хәлим ---, ничек юкка чыккан булса, шулай ук кинәт кенә каяндыр калкып чыккан Аккүзне ияртеп, урман караңгылыгына кереп китте</i>. Г.Гыйльманов; 2) Күптән онытылган әйберләр кабат әйләнеп кайту, кабат искә төшү. <i>Күңелнең ерак почмагыннан берничә минутка гына калкып чыгып, тойгыларны нечкәртеп җибәргән икенче дөнья тагын үз почмагына кереп посты. </i>Г.Гази. <i>Хәзер тарихның иң тирән катлавы эченнән тормыш өстенә калкып чыкты. </i>К.Нәҗми.<i> Шулай итеп, йомгаклап әйткәндә, бер яманның яхшы ягы да калкып чыкты.</i> Р.Рахмани</p><p> <b>Калка башлау</b> Калкырга тотыну.<i> Шәһәребез урамнарында кар һәм боз фигуралар калка башлады.</i> Нократ.<i> Бераздан, җирдән үсеп чыккандай, мәчет ае, манарасы калка башлый.</i> Мәгариф</p><p> <b>Калка бирү </b>Бераз, берникадәр калку. <i>Күкрәгенең нәкъ астына куйды, калка биреп яткан җиреннән. </i>Ш.Маннур</p><p> <b>Калкып алу </b>Кыска вакытка, азга гына калку. <i>--- әле берничә минут элек кенә күңелдә калкып алган сәер уйлардан оялып куясың. </i>Г.Гыйльманов</p><p> <b>Калкып җитү </b>Ахырга кадәр, тәмам калку, калкырга өлгерү. <i>Ул уянып киткән чакта, йолдызлар сүнгән, Идел өсте яктырган, ә кояш әле калкып җитмәгән иде. </i>И.Гази</p><p> <b>Калкып калу </b>Ниндидер сәбәптән соң, нәрсәдер нәтиҗәсендә калку һәм шул халәтне саклау. <i>Авылдан чыгып, ябык сыер сырты кебек калкып калган тиресле юл буенча чабып барганда, Хәлим кинәт туктады… </i>И.Гази</p><p> <b>Калкып килү </b>1) Аз-азлап, акрынлап калку, яңа күренә башлау. <i>Бөек кояшның җир астыннан калкып килүен күреп, тезмәдәге кораллы ирләр, изге бер тынлык белән, көнчыгышка таба борылдылар. </i>Н.Фәттах</p><p>2) Үсә башлау, бераз калкыну</p><p> <b>Калкып кую </b>Кисәк калку. <i>Габделхәйнең күңелендә яшь бабасына карата кызгану һәм әрнү хисе калкып куйды. </i>Н.Фәттах</p><p> <b>Калкып тору </b>Калыккан хәлдә булу, күзгә бәрелеп, ачык күренеп тору. <i>Еракта, дулкыннар арасында, бер югалып, бер калкып торган көймә һаман да бер урында төсле күренә. </i>Ш.Камал. <i>Ике яктан да Әстерхан чикләвеге хәтле бизләре калкып тора. </i>К.Нәҗми. <i>Юл аркылы икеме-өчме катлы гүзәл бер ак бина калкып тора. Урта гасырлар стилендә салынган. </i>М.Мәһдиев</p><p> <b>Калкып утыру </b>Ерактан ук, ап-ачык булып күренү.<i> Тау өстендә, уртада, юан-юан карагай бүрәнәләрдән өеп мендерелгән сигез почмаклы бура --- калкып утыра иде</i>. Н.Фәттах</p></p>
</table>
</body>
</html>