 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БЕ’РТӨРЛЕ </b> <i>с.</i>  <b>1.</b> 1) Сыйфаты, үзлеге белән аерылып тормаган, бер-берсенә бик охшаш. <i>Тагын шул ук бертөрле тормыш белән торырга. </i>М.Гафури.<i> [Гөлсем] Бар да бертөрле, шул ук вакытта һәркайсысы үзенчә матур өйләргә, читән коймаларга, капкаларга карады. </i>Г.Гобәй. <i>Ну бит, Шәмсия килен, бөтен кеше бертөрле булмый. </i>Г.Гобәй</p><p>2) Үзенә аерым бер, махсус, үзенә генә хас. <i>Берзаман ачсам күзем, бертөрле яп-ят кыр күрәм. </i>Г.Тукай. <i>Бөтен диңгез өсте үзенә бертөрле тонык яктылык белән яктырды. </i>Ф.Әмирхан. <i>Аларда менә шушылай беләккә кия торган бертөрле мылтык бар, ди, бер минут эчендә ике йөз тапкыр ата, ди. </i>Г.Камал. <i>Кем белә, гамьсез була белү – үзенә бертөрле бәхеттер дә... </i>М.Хәсәнов</p><p>3) <i>диал. </i>Тигез, бердәй, бер үк дәрәҗәдәге урта хәлдә. <i>[Сабир:] Синең кебек бертөрле тормышлы кешеләр дә кергәннәр иде [колхозга]. </i>Һ.Такташ</p><p>2<b>.</b> <i>рәв. мәгъ. </i>1) Үзенчәлекле, мәгънәле. <i>Хәятнең, кечкенә аякчыкларын җиңелчә генә ике тарафка каратып, нечкәрәк, ләкин бик зифа буен (фигурасын) иркә тотып барышын карап торганда, Михаилның йөзе бертөрле серле җыерылып китте: – Тупас Мамайның монгол йөзле нәселендә – шундый кыз!.. </i>Ф.Әмирхан</p><p>2) Беркөе, беркөйгә. <i>Яңа тормыш, яңа хәлләр булганга, көннәрем бертөрле, сизелми генә үтәләр инде. </i>Г.Ибраһимов</p><p>3<b>.</b> <i>а. мәгъ. </i>1) Бөтенләй булмавына басым ясап, юклык төшенчәсен көчәйтеп белдерә торган юклык алмашлыгы буларак кулланыла; бернинди дә, нинди дә. <i>Мин бертөрле срок белән дә хисаплашып тормыйм. </i>Ш.Усманов. <i>Бертөрле дә юаныч әйтә алмады, киресенчә, үзе йомшарды, күзләренә яшь тулды: – Бәгырем, балам, ни генә эшлим соң?! </i>Г.Ибраһимов. <i>Җөмһүрият эчендә бертөрле поезд-мазар йөрми иде. </i>К.Миңлебаев. <i>Ә Сафа, бернәрсә дә булмаган, бертөрле дә куркынычлы, дәһшәтле сүз әйтмәгән кеше кебек, идән уртасында басып тора иде. </i>А.Шамов</p><p>2) Күпчелек <i>дә </i>кисәкчәсе белән килеп, берәр эш-хәлнең мөмкинлеген кискен кире кагып килә торган юклык алмашлыгы буларак кулланыла; бөтенләй дә, берничек тә, һич тә, һичничек. <i>Әмма менә Садыйк кебек бер кешегә советның кул салуы бабайның зиһененә бертөрле дә сыймый. </i>Г.Ибраһимов</p><p>3) Кемнең яки нәрсәнең дә булса сыйфатын, үзенчәлекле якларын аңлатып булмауны белдерә торган билгесезлек алмашлыгы буларак кулланыла; ниндидер, әллә нинди. <i>Менә шул вакыттан безнең тормышыбызда бертөрле үзгәрү сизелә башлады. </i>Ш.Камал. <i>Бертөрле йомшак, ягымлы дулкыннарга чорналып, әллә кайларга китте. </i>Ш.Камал. <i>Ләкин буй-сынында ук бертөрле горурлык сизелә. </i>Н.Хәсәнов</p><p>4<b>. бертөрлесе</b> <i>и. мәгъ. тарт. форм. </i>Кайберсе, кайбере. <i>Россиядә көчле пролетариат революциясе дулкыннары күтәрелгәч, бу язучыларның бертөрлесе, ак эмиграциягә китеп, фашизм ялчысына әйләнде, бертөрлесе, совет туфрагында калып, астыртын рәвештә контрреволюцион көрәш алып барды; ә бертөрлесе, совет платформасын танымыйча, үз язмышы өчен сыкрап, елап, тынарга мәҗбүр булды. </i>М.Җәлил. <i>Ул арада сукачыларның бертөрлесе, атларына атланды да, арбаларын ташлап, сукаларын һәм хәтта капчыктагы чәчүлекләрен ташлап, авыл юлына таба чапты. </i>И.Гази. <i>Халыкның бертөрлесе аның хәлендәге кешенең гайбәтен сөйләргә ярата бит ул</i>. Ә.Еники</p></p>
</table>
</body>
</html>