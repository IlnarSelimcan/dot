 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АДАШУ </b> <i>ф.</i>  <b>1</b>. 1) Таныш булмаган урында юлны югалту, ялгышып, юлдан читкә китү. <i>Авыл зур юллар чатында түгел, адашып та килеп чыгучы булмас монда. </i>Р.Мөхәммәдиев. <i>Инде бу адашкандыр, кайтырга юл табалмыйдыр, дип хафаланып торганда, «күк-кү» дип, әллә каян куак астыннан атылып чыгар иде.</i> Ф.Яруллин. <i>– Бәлки, сез адашкансыздыр, – дидем. Ул, көлеп: – Юк, адашмадым. Мин урманда йөрергә өйрәнгән, һичбер вакытта адашмыйм, – диде. </i>Гали Рәхим</p><p>2) Үзенә тиешле урында булмау, тирәлегенә туры килмәү, сыешмау. <i>Басу кырыенда адашып чыккан өч-дүрт бөртек арыш башагын кулларымда удым да авызыма каптым</i>. Д.Салихов </p><p>3) <i>күч</i>. <i>сөйл</i>. Берәр сәбәп аркасында туганнарыннан аерылып, читтә каңгырып йөрү. <i>[Мотый]: Бу сеңелкәш тә безнең кебек илләреннән адашып йөргән егетләрнең күңелен табарга тырышыр</i>. М.Фәйзи</p><p>4) <i>күч</i>. Уй, фикер буталу, саташу, ялгышу. <i>Бер, ике, дүрт... адаштым, Ун…, егерме, ах тагын! Мин югалттым шомлы көннәрнең, Гасырларның санын</i>. Һ.Такташ. <i>Тукта, мин юлдан адашканмын икән бит, күр әле; Әллә ник истән дә чыккан, сүз башым бит: «Шүрәле».</i> Г.Тукай</p><p>5) <i>күч</i>. Ялгышу, хаталану. <i>Үкенечләр – урман, өметләрем – буран, --- Көлә-көлә кереп адаштым. Ялгышларым – урман, язмышларым – буран. --- Йөгерә-йөгерә кереп адаштым. </i>Н.Измайлова. <i>Давылларда бер буразна ярып Тапкан дуслык мәңге адашмас</i>. А.Хәлим. <i>Булды минем адашканым Кереп авыр уйларга.</i> Р.Мингалим // Берәр кеше турында ялгыш фикердә булу. <i>«Усал» патша урынына «яхшы» патша эзләүнең бик кыйбатка төшкән наив адашу икәнлеге бүген көн кебек ачык</i>. М.Госманов</p><p>6) <i>күч</i>. Зиһен чуалу, күңел утыра алмау. <i>Юк, бу адашып сөйли торгандыр; бездә бит әле халык, Аллага шөкер, көненә икешәр-өчәр выпускадан китә торган газеталар асрарлык дәрәҗәдә юләр түгел</i>. Ш.Камал</p><p>7) <i>күч. </i>Бозыклыкка бирелү, әхлаксызлану, начар гадәтләр алу. <i>Бар җирдә тигезсезлек чиктән ашкан. --- Күп кешеләр туры юлыннан адашкан…</i> Г.Камал</p><p><b>2.</b> <i>и. мәгъ</i>. 1) Ялгышлык; хата; хаталык. <i>Без ул чакта күңелләребез белән сизә идек, болар – вакытлы адашулар, болар – акыл җитмәүдән</i>. М.Мәһдиев</p><p>2) <b>адашкан</b> Юлын ялгыштырган, юл таба алмаучы, юлыннан читкә киткән кеше. <i>Җиһанда үлми һәрбер ыңгырашкан, Вә юлны тапмый калмый һәр адашкан.</i> Г.Тукай. <i>Вакытында юл күрсәтүче табылса, адашканнар да үз сукмагын табарга мөмкин.</i> Сөембикә</p><p> <b>Адашып алу </b>Кыска гына вакыт эчендә бераз адашу</p><p> <b>Адашып бетү </b>Тәмам адашу. <i>Шундый зур йортта ул абыйның әнисе белән икәү генә яшәвенә гаҗәпләнде. Бүлмә эчләрендә бүлмә иде, кергәндә, малай адашып бетте хәтта</i>. Л.Гыймадиева. <i>Кирәкле чүлмәгеңне сайлап алыйм дисәң, монда көне буе йөрергә кирәк, адашып бетәрсең</i>. Н.Фəттах </p><p> <b>Адашып йөрү </b>Әле, хәзер, күптәннән бирле адашкан булу. <i>Балалык елларым, үсмер чагым, туры юлымны таба алмыйча, төрле сукмакларда адашып йөрүләрем --- күз алдымнан уздылар</i>. Җ.Фәйзи. <i>Тормыш карурман гына булса, Илсөя анда адашмый йөрергә өйрәнгән иде инде.</i> Ф.Яруллин. <i>Мин – туксан мәртәбә ялгышып, алданып, тәүбә итеп, аннан тагын тәүбәмнән баш тартып, яшәеш карурманнарында адашып йөргән бер ятим, бер хыялый адәм баласы гына</i>. Ә.Рәшит </p><p> <b>Адашып калу </b>Ниндидер моменттан, вакыттан соң адашу, югалу. <i>Ярый, бәхетегезгә, урманда адашып калмагансыз әле.</i> С.Җәләл. <i>Кайларда адашып калдың?</i> Р.Мулланурова. <i>Аналарыннан адашып калган кайбер сарык, кәҗә бәрәннәре, --- нечкә әче тавыш белән өзлексез кычкырып, аналарын эзлиләр.</i> М.Гали</p><p> <b>Адашып китү </b>Көтмәгәндә, уйламаганда кинәт адашу. <i>Чөнки дөньяга яңа килгән бала – әле ул мөселман. Аннары ул адашып китә</i>. Фольклор практикасы</p><p> <b>Адашып кую </b>Көтмәгәндә, кинәт адашу. <i>Әнә шулай йөри торгач, бервакыт ул адашып куйды.</i> Ф.Яруллин</p><p> <b>Адашып тору </b>1) Еш, әледән-әле адашу</p><p>2) Әле, хәзер адашкан булу. <i>Юлны тапмыйча адашып тору</i></p></p>
</table>
</body>
</html>