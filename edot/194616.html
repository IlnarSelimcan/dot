 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖЫЕЛУ </b> <i>ф.</i> 1) Кеше, хайван, кош-корт, бөҗәкләр һ.б.ш. бер урынга килү; бер тирәгә туплану. <i>Шәһәргә данлыклы сынчылар, рәссамнар, төрле осталар, галимнәр җыелганнар. </i>М.Юныс. <i>Яңа дача өендә беренче мәртәбә түгәрәк табын янына җыелдылар. </i>Т.Әйди. <i>Ул мең татар Чиләбе Сабантуенда күңел ачып калды, без, мөселман-татарлар, шушы авыл өенә җыелып булса да, динебезнең, милләтебезнең хәлләре турында сөйләшеп алырга булдык. </i>Ф.Бәйрәмова</p><p>2) Су, май, нефть кебек сыек матдәләрнең, агып, бер урынга тулуы, туплануы. <i>Менә шушы олы дәрьяда Чишмәле инешнең дә суы бар ич, Идел нәкъ менә шундыйлардан җыела да ич инде. </i>И.Низамов.<i> Башта су бозлык иңкүлегенә җыелган, аннары, бозлыкны ерып, Нарсай елгасы тарлавыгына чыккан. </i>Могҗизалар энциклопедиясе</p><p>3) Әкренләп, тора-бара туплану (тәҗрибә, белем, фикер, эш, мал һ.б.).<i> Мал бөртекләп җыела. </i>Мәкаль. <i>Ял көненә мең эш җыелган була. </i>М.Маликова</p><p>4) Аз-азлап билгеле бер күләм туплану. <i>Тәхет ягына кереп, гәүһәр ташлардан җыелган дисбесен кулына алгач кына, Йосыф бәк, --- Исмәгыйль энем белән киңәшергә кирәк булыр дигән фикергә килде. </i>М.Хәбибуллин. <i>Мондагы уртача хезмәт хакының алтмыш проценты ике ел буе, җыелып, сине көтеп тора</i>. К.Кәримов. <i>Димәк, көзен суднолардан җыелган акча контрольдән чыга. </i>И.Низамов</p><p>5) Җәелә, сузыла торган нәрсәнең, җыйнакланып, кечерәеп калуы. <i>Эшче кортларның аркага җыелган канатлары, алар тыныч хәлдә чакта, корсакларын тулысынча диярлек каплый. </i>Умартачыга ярдәмлек</p><p>6) Җыеп алган булу. <i>Җыелган чәчәкләрне мөмкин кадәр тизрәк киптерергә кирәк. </i>Урман аптекасы. <i>Җиләкләрен яңа җыелган килеш ашыйлар, алардан варенье кайнаталар... </i>Урман аптекасы</p><p>7) Бергә кушып исәпләү. <i>Кызык, синең белән күрешкән минутларны бергә кушып санасаң, ярты көнгә җыелыр микән? </i>К.Кәримов. <i>Буровойдагы эш стажы биш елга җыела! </i>К.Кәримов</p><p>8) Тәртип белән урнаштырылган булу. <i>Пөхтә итеп җыелган кроватьларда, авылда кич утырганнардагыча, ыспай киенгән урманчы кызлар бәйләү бәйләп, чигү чигеп утыралар. </i>Г.Гобәй. <i>Җыелган урын өстендәге мендәрләрне сытып кырын яткан Суфияттәй, эч пошуын тавышына сеңдереп, бәя биреп торды. </i>К.Кәримов</p><p>9) Таралып, чәчелеп, тузып торган нәрсәләрне бергә туплап, пөхтәләп кую. <i>Сары җирән толымнары баш түбәсенә боҗра булып җыелган. </i>Р.Зәйдулла</p><p>10) Полиграфия хәрефләреннән текст төзү. <i>Гәрәй эре хәрефләр белән җыелган юлларны ерактан ук аермачык күрде. </i>К.Нәҗми</p><p>11) <i>сөйл. </i>Ябыгу, җыйнаклану</p><p>12) Берсе өстенә берсе өстәлү, күбәю. <i>Һәрьяклап җыелган ачуы, югалтулары, түләмәле тирене түләмәсез тиредән аера алмавы өчен, тәмам эчне киптерү дәрәҗәсенә җиткән үте хатын кыйнау белән генә басылмагач, көннәрдән бер көнне Хәмзә --- Кабанның теге ягына – Суконный бистәсенә юл тотты. </i>Ф.Хөсни. <i>Шул авырлык аны җиргә таба тарта, һәм ул, бөтен җыелган хис-тойгыларын туфракка тапшырыр өчен, фани дөньядан китеп бара. </i>Р.Зәйдулла</p><p>13) Берләшү. <i>Кардәш җыелса – кавем булыр, Сыер җыелса – савым булыр. </i>Мәкаль.<i> Инде нәүбәт без бичараларга җитә, – Җыйлып-җыйлып депутатлар сайлыйк имди. </i>Г.Тукай. <i>Йөз кеше җыелсак, кеше башыннан алтышар сум гына чыгачак. </i>Ф.Хөсни</p><p> <b>Җыела бару </b><i>к. </i><b>җыелып бару</b></p><p> <b>Җыела башлау</b> Җыелырга тотыну</p><p> <b>Җыела килү </b>Электән үк, акрынлап, аз-азлап җыелу, өсте-өстенә артып ишәю. <i>Ул ачу акрын-акрын эчкә җыела килде. </i>Р.Зәйдулла</p><p> <b>Җыела тору </b>1) Әлегә, хәзергә җыелу; торган саен күбрәк җыелу</p><p>2) Һәрвакыт, гел җыелу. <i>Җәйге ял вакытында иллешәр миллион су коенучы җыела торган Франция пляжлары дегет эшләпәсе белән каплана. </i>М.Юныс</p><p> <b>Җыела төшү </b>Тагы да бераз җыелу. <i>Җыелышны башламый, кешеләр җыела төшкәнне көтәләр</i></p><p> <b>Җыелып бару </b>Аз-азлап, акрынлап җыелу, ишәйгәннән-ишәю. <i>Аларга чи йомырка бирәләр, ул йомыркалар бер савытка җыелып бара. </i>Р.Уразманова. <i>Әгәр андый матдәләр капчык эченә җыелып барсалар, җимешләр бик тиз көрән төскә керерләр иде. </i>Яшелчә һәм җиләк-җимешне саклау, эшкәртү</p><p> <b>Җыелып бетү </b>1) Барысы да җыелу. <i>Кунаклар, эш кешесе буларак, төгәл үз вакытында җыелып беттеләр. </i>Ф.Хөсни. <i>Барысы да җыелып беткәч, сандыкны идән уртасына куеп ачтылар. </i>Ә.Еники</p><p>2) Бөтенләй, тулысынча җыелу; тәмам җыелу. <i>Шул исе китмәгәнлекне күрсәтү өчен, җыеласы акча җыелып беткәннән соң да, ул, кабаланып, акчага ташланмады... </i>Ф.Хөсни. <i>Аннары, табын җыелып беткәч, олылар йокларга яттылар. </i>Ф.Хөсни</p><p> <b>Җыелып җитү </b>Барысы да җыелу; кирәк булганча җыелу. <i>Малайлар җыелып җиткәч, шәкертләрнең олысын-кечесен ястү намазына йөртә башладылар. </i>Г.Бәширов<b></p><p></b> <b>Җыелып калу </b>Ниндидер вакыттан, вакыйгадан соң берәр төрле сәбәп белән җыелу; җыелырга өлгерү. <i>Кәрван озатучыларның барысы да, килеп, ишанның догасын алып, кулын үбеп китәләр. --- ниндидер махсус теккән чапан астындагы тирән кесәсенә алтын тәңкәләр шактый ук җыелып кала. </i>Ә.Еники. <i>Юкә ботакларында, түбә кыегында җыелып калган тамчылар биткә бөркелеп чиркандыра. </i>И.Низамов</p><p> <b>Җыелып килү </b>Озак вакытлар дәвамында җыелу; аз-азлап җыелу. <i>Римнең мең еллар буена җыелып килгән коточкыч әхлаксызлыгы үч алуны таләп итә. </i>Ф.Урманче. <i>Бу --- авыл кешеләрендә бөртекләп җыелып килгән белем, осталык, тәҗрибәнең әкренләп гамәлгә аша башлавы түгелмени?! </i>И.Низамов. <i>Мәхәббәтемне аклау йөзеннән түгел, юк, ә озак еллардан бирле эчемә җыелып килгән газаплы уйларны бушатыр өчен сөйләр идем. </i>Ә.Еники</p><p> <b>Җыелып тору </b>1) Һәрвакыт, даими рәвештә җыелу. <i>Ел да җыелып торабыз</i></p><p>2) Әле, хәзер, күз алдында төркем-төркем булып җыелу. <i>Йөгереп барды да арба янында җыелып торган кызларга бер чиләк су тондырмасынмы! </i>Г.Бәширов. <i>Күпер төбендә җыелып торган егетләр кунак кызларын күрүгә --- тынып калдылар. </i>Г.Бәширов</p><p> <b>Җыелып яту </b>Бер урынга күп булып җыелу. <i>Өйдә калганнарның барысына да яшертен үпкә белән әйтте: «Барыбыз да җылы өйдә җыелып ята башласак...» – диде. </i>Ф.Хөсни</p></p>
</table>
</body>
</html>