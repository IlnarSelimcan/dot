 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АНА</b>  <i>и.</i>  <b>1. </b>1) Бала тапкан, бала тәрбияләп үстергән хатын; әни. <i>Рәшит белән Кяфия шикләнә-шикләнә генә анага сүз кушалар.</i> К.Тимбикова. <i>Келәмле баскычтан менә башлауга, һич көтмәгәндә, бөтенләй истә-оста югында, Нурҗиһанның күз алдына, төштә күргән шикелле сәер генә булып, анасы Агафия килеп басмасынмы!</i> Г.Бәширов </p><p>2) Баланың үз әнисен атау, аңа мөрәҗәгать итү, эндәшү сүзе. <i>Шәфкатьле анам! Бер генә йөземә кара.</i> Ш.Камал</p><p>3) <b>анасы</b> <i>тарт. форм.</i> Гадәттә, ирнең хатынына мөрәҗәгать итү, эндәшү сүзе. <i>[Галләм:]</i> <i>Анасы, дөньялар бозылырга тора бит әле, балалар турында уйламый булмый</i>. Р.Харрасова</p><p>4) Ибраһими диннәрдә: Аллаһ тарафыннан ире Адәмнең кабыргасыннан яратылган иң беренче хатын-кыз; барлык кешеләрнең нәсел башы, башлангыч әнисе. <i>Анабыз Хәүва</i>. <i>Адәмдер бәнем атам, Хәүвадыр бәнем анам... </i>Мөнәҗәт</p><p>5) Ислам динендә изге дип танылган кайбер хатыннарны хөрмәтләү сүзе. <i>Мәрьям ана (Гайса пәйгамбәрнең әнисе, Коръәндә исеме телгә алынган бердәнбер хатын-кыз), Хәдичә анабыз, Гаишә анабыз</i></p><p>6) Ана җенестән булган, үрчем китергән хайван, җәнлек, кош-корт яки үсемлек (күбрәк тарт. форм. кулланыла). <i>Әхнәф ясап куйган ояда сыерчык балалары чыр-чу килешә, аналары җим ташып өлгерә алмый</i>. Ф.Сафин. <i>Актүш – атасы ягыннан овчарка катнаш токымнан, анасы ягыннан – гади йорт эте.</i> Т.Нәби</p><p>7) <i>күч</i>. Аергыч урынында яки өстәмә сүз булып килгәндә, якын, иң кадерле, мөкатдәс нәрсә, мәгънәсендә. <i>[Дөнья] Аерып мине Анам-Ватанымнан, Кай җирләргә китереп ташладың?!</i> М.Җәлил</p><p>8) <i>күч</i>. Нәрсәне дә булса барлыкка китерүче, тудыручы. <i>Табигать-анабыз бу дөньяга теләсә кайсы җан иясен кирәк булганга, бүтәннәре белән тыгыз бәйләнештә торып яшәргә яраткан. </i>Р.Фәизов</p><p>9) <b>анаңны..., анаңның..., анасын...</b> <i>гади сөйл.</i> Тиргәү, шелтәләү, сүгенү сүзе. <i>Эх, анасын... Сул як шлюпка кырык градуска янтайган</i>. М.Юныс. <i>Әгәр дә ялкын торпеда камерасына барып җитсә? Ул чагында... Анаңны...</i> Ф.Шәфигуллин. <i>Бәйрәмхан, шул хәбәрне ишеткәч, Бикмураевны яман сүзләр белән сүгеп ташлады. – Анаңның... Аяклары башыңа уралгыры!</i> М.Хуҗин</p><p><b>2. </b><i>с. мәгъ</i>. Хайван, җәнлек, кош-корт яки үсемлекләрдә ана җенесеннән булган; әнкә, теше. <i>Аннары, икенче тур балалыйсы ана дуңгызларның да вакытлары җитеп килә бит.</i> Х.Хәйруллин. <i>Җәй башында, көрән төстәге бәпкәләрен ияртеп, су өстендә ана үрдәкләр күренә башлый.</i> Хәйдәр. <i>Ана торна, үзәк өзгеч тавышлар чыгарып, кагына-сугына, күккә томырыла.</i> Р.Хисмәтуллин. <i>Ана бүре, уңайлы моменттан файдаланып, һөҗүмгә әзерләнде</i>. Ф.Шакирова</p><p> ◊ <b>Анадан тума</b> 1) Тумыштан, дөньяга килгән көннән. <i>Анадан тума телсез</i>; 2) Берни дә кимәгән, шәрә, ялангач. <i>Ул арада Кәбир тиз генә чишенде һәм анадан тума калган килеш --- суга кереп китте.</i> Р.Сибат. <i>Тәрәзәләрен кырулары бер хәл, үзен анадан тума чишендереп, йомшак җирләрен кычыткан белән чапканнар, ди. </i>Ф.Сафин; 3) Булган бар әйберне (мәс., йортны, мал-туарны, акчаны һ.б<i>.</i>) югалтып, урлатып, бернәрсәсез калу. <i>[Карак:]</i> <i>Анадан тума калдыра идем, жәлләдем мескенне.</i> А.Несин. <b>Анадан яңа туган</b> Шәрә, яланөс, бернәрсәсез. <i>Менә шул чакта, анадан яңа гына туган кебек, шыр ялангач көе каршыма киләчәк Илюха, күз яшьләрен сыга-сыга гафу сораячак. </i>З.Фәтхетдинов. <b>Ана йөрәге</b> Үз баласына карата олы кайгыртучанлык күрсәткән, аны газиз иткән әни күңеле турында. <i>Бер ана йөрәге бит ул.</i> С.Поварисов. <i>Ана йөрәгендә Аллаһы Тәгалә күзәнәге бар, диләр иде, дөрес икән...</i> Г.Гыйльманов. <b>Ана куеныннан чыкмаган (чыгып җитмәгән)</b> <i>ирон.</i> Әнисеннән аерылып бетмәгән; олыларча эш итә алмаган. <b>Анаңны эт ялагыры</b> <i>гади с. к. </i><b>анасын эт еккыры</b>. <i>– Азман... анаңны эт ялагыры! Яп инде шул ипи шүрлегеңне! – дип кычкырып җибәрде Мунча Миче. </i>З.Фәтхетдинов. <b>Ана сөте белән керү (иңү, сеңү)</b> Нинди дә булса сыйфатларның кешегә кечкенәдән, әнисе тәрбиясе аша күчүе, бирелүе. <i>Бу изге хисләр аның күңеленә ана сөте белән иңгән.</i> Р.Хафизова. <i>Хәзерге заман хатыннары гадәти санаган күп нәрсәне кабул итә алмый иде Мәрьям. Ана сөте белән кергәндер инде.</i> М.Юныс. <b>Анасы кызы (улы)</b> 1) Төсе, кыяфәте, холкы белән әнисенә охшаган кыз (ул); 2) Артык иркә, назлы кыз (ул). <b>Анасын корт чаккыры</b> <i>гади с.</i> Тиргәү, шелтәләү, сүгенү сүзе. <i>Кая соң, кая соң, анасын корт чаккыры...</i> М.Мәһдиев. <b>Анасын сатты</b> <i>гади с.</i> Тиргәү, шелтәләү, сүгенү сүзе. <i>Шуннан соң залда утыручыларның берсе: «Анасын сатты!» – дигән җөмлә ыргытты.</i> Т.Нәҗмиев. <b>Анасын таныту</b> <i>гади с.</i> Җәзалау, кыйнау; кирәген бирү. <b>Анасын эт еккыры</b> <i>гади с.</i> Тиргәү, шелтәләү, сүгенү сүзе. – <i>Анасын эт еккыры... – дип, Саша кузгалды да Ася белән саубуллашып чыгып китте.</i> Х.Камалов. <b>Анасы яламаган</b> <i>тирг.</i> 1) Пөхтә булмаган, юылмаган; пычрак, шапшак; 2) Әшәке, бозык, әхлаксыз, тәртипсез (кеше турында)</p></p>
</table>
</body>
</html>