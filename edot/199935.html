 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КЕРТҮ</b>  <i>ф.</i> 1<b>) </b>Нәрсәнең дә булса эченә үткәрү.<i> [Арбадагыларның берсе] Капканы ачып атны кертте, капканың мунчала бавын яңадан казык башына элде дә, арбага утырып, дилбегәне какты</i>. М.Галәү. <i>Морат, комган тотып, өйдән атылып чыкты да әбрәкәйгә кереп бикләнде. Ул арада Сәлҗия капканы ачып, Хөрдунны ишегалдына кертте.</i> Р.Батулла. <i>Көне буе каядыр китеп югалган песи ишекне тырный башлаган иде, [Ирек] аны ачып кертте.</i> Г.Рәхим</p><p>2) Кая да булса керергә рөхсәт бирү, үткәрү.<i> Анда – күзләр, монда – күзләр. Аудитория ишеге төбендәгеләр егет-кызларның паспортын һәм БДИ бирергә рөхсәт кәгазен тикшереп кертәләр.</i> Ватаным Татарстан</p><p>3) Үткәрү, үтәргә мөмкинлек бирү; үтәрлек итү (су, суык, җил һ.б.ш.). <i>Хәерченең төрттереп әйткәне Тукайның ачуына барып кадалды, ул: </i>–<i> Яп авызыңны! </i>–<i> дип кычкырды. </i>–<i> Ишекне дә яп, җил кертәсең</i>. Р.Батулла</p><p>4) Кемне яки нәрсәне кая да булса алып керү, урнаштыру. <i>Палатага кертеп салгач, газапларым бетәр дип уйлаган идем, әле тәмугның ишегалды гына булган икән. Палатада тимер карават өстенә такта җәйделәр.</i> Ф.Яруллин. <i>[Биктимер абзый] Капчыгы белән онны кертеп өйалдына утыртты да, тагын керермен әле, дип чыгып китте</i>. З.Зәйнуллин.<i> Тиз генә Фәридәне каталкага күчереп салдылар да биш урынлы буш бүлмәгә кертеп яткырдылар</i>. Ф.Тарханова</p><p>5) Нинди дә булса исемлеккә теркәү, берәр нәрсә составына билгеләү. <i>Менә шунда вулыс прсидәтеле Сабир Мәксүтов авылның хәлфәләрен, мулла-ишаннарын кертеп, ГПУдан килгән слидывателгә исемлек төзеп биргән.</i> З.Зәйнуллин. <i>Килгән елны ук «Колхоз утлары» стена газетасының редколлегиясе составына керттеләр ---</i>. Г.Гәрәева. <i>Союздагы милләтләр Россия составына үзләре теләп кергәннәр</i>. И.Хуҗин</p><p>6) Нәрсә белән дә булса тиңләштерү, билгеле бер дәрәҗәгә җиткерү. <i>Алексей Федорович, без соң Татарстанны «икенче Баку»га кертер өчен йөрибез түгелме? </i>А.Әхмәт</p><p>7) Берәр нәрсә өчен түләү, хак бирү. <i>--- транспорт картасына айның тугызыннан соң акча кертсәң, транспорт картасыннан бары тик киләсе айда гына файдалана аласың</i>. Шәһри Казан</p><p>8) Нәрсәне дә булса гамәлгә ашыру, урнаштыру, канунлаштыру. <i>Галим турындагы мәсьәләне гомуми җыелышка куюны да ул – Хафиз кертте</i>. Г.Әпсәләмов.<i> Екатеринбург ата-аналары хакимияттән педофилларга карата үлем җәзасы кертүне таләп итә</i>. Безнең гәҗит</p><p>9) <i>күч</i>. Нәрсәгә дә булса аерым бер төс, кыяфәт һ.б.ш. бирү, аны билгеле бер рәвешкә китерү; берәр нәрсә өстәү. <i>Ул [малай] килә-килешкә үк бораулап карый торган күзләре белән солдатка бер караш ташлап алды да, оста клоун сыман, йөзен көлке кыяфәткә кертеп чалшайтты</i> ---. З.Хәким. <i>[Авыл]</i> <i>Клубын курчак күлмәге кебек киендереп куйдылар, урамнарын адәм рәтенә керттеләр, яңа мәдрәсәсе тагын</i>... А.Әхмәтгалиева</p><p>10) Үткәрү, урнаштыру, тоташтыру (электр, су, телефон, антенна һ.б.ш.). <i>Су</i> <i>чәчрәтеп аккан Иштирәк, Табыр, Мотаука чишмәләрен соңгы елларда бер улакка кушканнар да 13 чакрымлы суүткәргечләр аша һәрбер</i> <i>өйгә керткәннәр</i>. Ватаным Татарстан</p><p>11) Абстракт исемнәр белән килеп, әлеге исемнәр белдергән хәл, күренешкә дучар итүне аңлата. <i>Тик Йомагуҗадан булган фельдшер Мәсәлим бабайны яхшы белгән әтисе ачыклык кертте: </i>–<i> Ул малайның әтисе районга атаклы бик шәп тегүче иде</i>. З.Зәйнуллин</p><p> <b>Кертә бару </b>Акрынлап һаман кертү.<i> – Андый чагыштыруларны җыеп, китабыңа кертә барырсың, – диде Әхнәф көлеп.</i> Ф.Садриев</p><p> <b>Кертә башлау </b>Кертергә тотыну.<i> Төз гәүдәле --- Герман армиясе фельдмаршаллары, генераллары танкларын, тупларын тыныч йокыда җәелеп яткан Россия кырларына кертә башлаган минутта Кара Чыршы авылы, чыннан да, татлы йокыда иде әле.</i> М.Мәһдиев</p><p> <b>Кертә бирү </b>Бернигә карамастан кертү.<i> Аның идеяләре бүген дә әһәмиятен югалтмаган, фәннең бу өлкәсен үстерүгә һаман да зур өлеш кертә бирәләр.</i> Шәһри Казан</p><p> <b>Кертә тору </b>Акрынлап кертү; әле кертә торган булу.<i> Гали абзыйның хатыны – ак яулыгын колак артына кысып бәйләгән кара кашлы, күркәм йөзле, тулы гына гәүдәле Галимә апа – аларны ачык йөз белән каршы алып, ак өйгә, Гали абзый янына кертә торды.</i> Г.Әпсәләмов</p><p> <b>Кертә язу</b> Чак кына кертми калу.<i> Аның кәмитләре Гыйззинасны гүргә кертә язды.</i> Безнең гәҗит</p><p> <b>Кертеп алу </b>Тиз арада кертү, кыска вакытка кертү.<i> – Юк, быелгысы алтынчы, Марсик, – дип, Дамир төзәтмә кертеп алды.</i> Р.Сәгъди</p><p> <b>Кертеп бару</b> Акрынлап кертү яки һәрдаим кертү. <i>Шакир бабайны мин әсәрләремә Ак Бабай итеп кертеп барам. </i>Г.Гыйльманов.<i> [Дилбәр</i>:<i>]</i> <i>Социаль ипотекага ай саен тиешле акчаларны кертеп барам, чөнки бары шушы программага гына өметләнәм. </i>Мәдәни җомга</p><p> <b>Кертеп бетерү </b>Тәмам, ахырга кадәр кертү. <i>Алар [авыл хуҗалыгы предприятиеләре] былтыргы бурычларын да кертеп бетерде</i>. Мәдәни җомга</p><p> <b>Кертеп җибәрү </b>Бераз кертү. <i>Бу сабый акыллы бала белән шаяртып сөйләшеп алу хәл кертеп җибәргәндәй булды</i>. Г.Гыйльманов</p><p> <b>Кертеп йөрү </b>Кертү процессында булу</p><p> <b>Кертеп калу </b>Кертергә өлгерү</p><p> <b>Кертеп карау </b>Кертергә тырышу. Әмма аңа бары тик көзгегә генә карау кирәклеген, ул аны шунда күрәсен, сөйләнелгән сүзләрнең үзе хакында барганлыгын башына да кертеп карамады. Ф.Яхин</p><p> <b>Кертеп килү</b> Электән үк даими кертү.<i> Менә инде биш гасыр дәвамында татарлар шушы ил халыклары белән бергәләшеп, икътисади һәм социаль үсешкә, мәдәнияткә, фәнгә һәм мәгарифкә үз өлешен кертеп килә. </i>Римзил Вәлиев</p><p> <b>Кертеп кую </b>Нәрсәне дә булса кертеп, тиешле урынында итү. <i>Асрау әйберләр кертеп куя</i>. Г.Исхакый. <i>Машинаны «Мир»ның парковкасына кертеп куям һәм туп-туры өченче катка менәм. </i>Л.Әбүдәрова</p><p> <b>Кертеп тору </b>Даими яки әледән-әле кертү; вакытлыча кертү. <i>Мәсәлән, Яңа ел алдыннан каты салкыннар башлангач, Фатыйма карчык белән Газиз карт, сак кына кыланып, табакны өйгә кертеп тордылар.</i> Г.Гыйльманов. <i>«Суярга алып бара, ахры, мине», </i>– <i>дип курыккан Тукмар [әтәч]</i>. <i>Ләкин әби аны күршеләргә генә кертеп торган.</i> А.Алиш</p><p> <b>Кертеп чыгу</b> Тиз арада нәрсә дә булса кертү. <i>[Биктимер абзый] Икенче көнне ике кило чамасы симез генә сарык ите кертеп чыкты</i>. З.Зәйнуллин</p></p>
</table>
</body>
</html>