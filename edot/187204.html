 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БАЗ </b> <i>и.</i>  1) Өйдәге идән асты чокыры. <i>Күрше кызы Сәрвәр базда иде, Ишетеп чыкты бала тавышын. </i>М.Җәлил. <i>Аннары, базга төшеп, бәрәңге алып менде, әрчеде, юды, турады. </i>И.Гази. <i>Фәрит, өйләренә алып кереп, бәрәңге базларын ачып күрсәтте. </i>Г.Гобәй</p><p>2) Азык-төлек саклау, нәрсә дә булса урнаштыру өчен, җирне казып, стеналарын кирпеч, таш белән әйләндереп яки агачтан бурап, өстен ябулы итеп эшләгән махсус чокыр; нәүрәп. <i>Безнең халыкның базында да меңәр литрлы шәраб мичкәләре утырсамы? </i>Ә.Хәбибуллин. <i>Ул, ак яулыгын колак артына бәйләгән, җиңнәрен сызганган, күлмәк итәген кыстырган килеш, кар базыннан иртәнге сөтне алып чыга иде. </i>Г.Әпсәләмов</p><p>3) Казып ясалган зур, тирән чокыр. <i>Бер юньсезе кирәкмәскә баз казып куйган. </i>А.Алиш. <i>Анда тирән базлар булыр, Каршы ягы сазлар булыр. </i>Н.Исәнбәт. <i>Төнге агач ботакларына битләрен тырната-тырната йөгергән Сәгыйдә, үзе дә сизми, базга килеп егыла. </i>Һ.Такташ</p><p>4) Җир өстендәге чокыр-чакыр, казылма. <i>Минем, ул баздан үтәрмен, дип өмет итәсем һәм дә тынычланасым килә. </i>Ш.Камал</p><p>5) <i>иск. </i>Җирне казып ясалган тирән чокыр; борынгы зиндан. <i>Койрыгын кырт чаптылар (да) Караңгы базга яптылар! </i>Дәрдемәнд. <i>Тоткыннар --- юеш, сасы базларда көн үткәргәннәр. </i>Г.Әпсәләмов</p><p>6) <i>этн. </i>Тирән чокыр өстенә чыбык-чабыклар белән каплап ясалган ау корылмасы; тозак. <i>Бүре базларын беләм, төрлечә була. Кайсына бүре төшә торган юл да ясала, баз уртасына ишек куеп, эчкә, казыкка сарык та бәйләп куялар. </i>Н.Исәнбәт</p><p>7) Балчык, ком, таш, руда һ.б.ш. казылмалар ала торган чокыр; мәгъдән (шахта, штольня). <i>«Татар егетләрен Донбасска, күмер базларына көчләп җыялар икән», – дигән хәбәр авылдан-авылга чабып кына йөри торган чаклар. </i>А.Гыйләҗев<i>. Үзләре тау түбәсенең буеннан-буена сузылган җимерек шахта базын карарга баралар. </i>Р.Хафизова</p><p> <b> ◊ Базда үскән бәрәңге сабагы </b>Кояш күрми үскән бәрәңге сабагы кебек сузан, озын буйлы, ябык, чандыр һәм чырайсыз кеше. <b>Баз казу </b>Хәйлә, мәкер кулланып, кешегә бәла-каза китерү. <i>Дус-иш аша гаебеңне ябып калырга тырышу – үзең өчен дә, дустың өчен дә баз казу ул. </i>Р.Ишморат. <b>Баз яндыру </b>Нарат, каен кебек агачларны яндырып, күмер, сумала, дегет алу. <b>Баз яндыручы </b>Сумала, дегет һ.б. кудыручы</p></p>
</table>
</body>
</html>