 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ӘТӘЧ</b>  <i>и.</i>  <b>1. </b>1) Тавыклар семьялыгыннан булган, ураксыман каурый койрыклы, зур кызыл кикрикле, аякларында шпорлары булган, ата җенестәге йорт кошы. <i>Абзар куначасыннан, сузып кына, карлыккан әтәч кычкырды. </i>Я.Зәнкиев. <i>Әтәч – авылның байрагы, таңның шаһиты. </i>А.Гыйләҗев</p><p>2) <i>астр. </i>Борынгы Көнчыгыш йолдызнамәсендә алтмыш еллык календарь циклның 12 төрле хайван белән белдерелгән унынчы билгесе; шул билгегә туры килгән елда туган кеше. <i>Әтәч елы килде... Гомум отыш, Ачышларга тулып үткәч ел. Яшә, халкым, бәхет кочагында, Хәерле юл сиңа, Әтәч ел!</i> Р.Батталов</p><p>3) <i>күч. </i>Сәбәпсезгә кинәт кызып китүчән кеше; юкка-барга да кызып китеп сугышырга гына торган кеше. <i>Ул соңгы сүзен әйтеп өлгерә алмады, Нәҗипкә тибәргә азапланган ахирие, мәтәлеп китеп, «әтәч»нең аягына сыланды. </i>З.Фәтхетдинов. <i>Ләкин ул арада ике «әтәч» чын-чынлап эләгешеп киттеләр. Рамус Габделхәйне ике куллап тотып күтәреп алды да баш аркылы ыргытмакчы булды</i>. Н.Фәттах. <i>[Иван сәүдәгәр:] Йә, җитте сезгә, көзге әтәчләр. </i>Ф.Латыйфи</p><p>4) <i>күч. </i>Мактанчык, бәйләнчек, тәкәббер кеше. <i>Чеканың Фарухҗан Байкучатов дигән бер яшь әтәче иснәнә башлаган икән. </i>Т.Әйди</p><p><b>2. </b><i>с. мәгъ. </i>Мактанчык, шапырынучан, тәкәббер. <i>Син миңа әтәч егетлегең белән масайма әле монда, йомышың ни, Шакир?</i> Н.Гыйматдинова</p><p><b>3. </b><i>ы. мәгъ.</i> Гаҗәпләнү, шаккату, аптырап калу хисләрен белдерә<i>. [Беренче бала:] Әтәч, бу бит – кичә без битенә төкергән абый. [Икенче бала:] Ул халык дошманы, кабахәт, сатлыкҗан булган</i>. Р.Батулла</p><p> <b> ◊ Әтәч азан әйткәндә </b>Гомумән тормышка ашмаячак, булмастай берәр нәрсә. <b>Әтәч баш </b>Теләсә нинди эшкә яки кешеләр төркеменә баш булырга яраткан яки шуңа омтылган кеше турында әйтелә. <b>Әтәч булу </b>Җитәкчелек вазифасын башкару, кемнәргәдер баш булу. <i>«Алын, әнисе, син бу эшкә, – диде Мәгъсүм миңа [Фидаяга]. – Гел тавык кына булып яшәмәссең, әтәч булып кылан беразга». </i>М.Маликова. <b>Әтәч булып куну </b>Ябырылу, ташлану, сүз әйтергә дә бирмәү. <i>Ул председатель өстенә, очынып килеп, әтәч булып кына кунмады. </i>М.Хәсәнов. <b>Әтәч булып кычкыра </b>Кулына аз-маз акча килеп керсә, шунда ук аны кирәкмәгән әйберләргә тотып бетерергә әзер торган кешегә карата әйтелә. <i>Кесәсендәге акчасы әтәч булып кычкырмаган түбән катлау кешесе, гадәттә, үзенә кирәк әйберне гади халык базарларыннан ала. </i>В.Юныс. <b>Әтәч гомере </b>Гомере бик кыска, аз вакытта гына була, мәгънәсендә. <b>Әтәче дә күкәй сала </b>Берәр кешенең бәхетле, мул тормышына көнләшеп яки сокланып әйтелә. <b>Әтәч итү </b>Берәрсен, юри мактаган булып, көлкеле хәлгә калдыру. <b>Әтәч кычкырту </b>Зурдан кубып, күпертеп сөйләү, артык шау-шу тудыру. <i>Тик үзәк матбугат кына «Казан феномены» дигән уйдырма тирәсендә шактый вакыт әтәч кычкыртты</i>. Т.Галиуллин. <b>Әтәчләр белән </b>Иртән иртүк, иртә таңнан, таң белән. <b>Әтәч тәпие </b><i>сөйл. </i>Штопор. <i>Бир әле шул әтәч тәпиеңне, бөкесен ачып булмый моның. </i>Н.Исәнбәт. <b>Әтәч тиресе </b>Бик юка һәм чыдамсыз тукыма. <i>Әйдәле, әйдә, синең бу әтәч тиресеннән эшләнгән портфелеңне суга салып карыйк әле!</i> З.Хөснияр. <i>--- синең ул әтәч тиресеннән теккән нәмәстәң белән күшегеп бетәрсең</i>. Т.Миңнуллин. <b>Әтәч шикелле сикереп куну</b><i> к. </i><b>әтәч булып куну</b>.<i> [Хәбир:] Нигә әтәч шикелле сикереп кунарга гына торасың әле [Рәсим] син? </i>Ф.Шәфигуллин</p></p>
</table>
</body>
</html>