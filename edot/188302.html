 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БЕРКЕТҮ </b> <i>ф.</i>  1) Нәрсәне дә булса бер-берсенә кузгалмаслык итеп беркетеп кую. <i>Ул якта стена буйлап һәм арт як диварга беркетеп, киң сәке ясалган. </i>Ф.Бурнаш. <i>Бүтән атлардан аерып, такта белән бүленгән аранда торучы алмачуар айгыр күк күкрәгән саен ярсып дулый һәм стенага беркетелгән тимер чылбырны өзәргә, абзарны ватып чыгарга азаплана иде. </i>Г.Ибраһимов. <i>Ике тәрәзә арасында кызыл материя өстенә чын урак белән чын чүкеч беркетеп, чын ашлык башаклары белән бизәкләп куелган. </i>М.Фәйзи. <i>Алсу яулыгын баш түбәсенә генә беркеткән колхоз хисапчысы урам уртасыннан каядыр бик ашыгып бара иде. </i>Г.Әпсәләмов</p><p>2) Нәрсәне дә булса берәрсе карамагына, файдалануына тапшыру. <i>Колхозда хәзер инде язгы чәчүгә әзерләнгәннәрдер, дип уйлап алды Газинур һәм отделениесенә беркетелгән окопларны карап чыкты. </i>Г.Әпсәләмов. <i>Менә шушы өч шофёрны ашату-эчертү, туйдыру якларын балалар бакчасы кухнясына беркеткәннәр, имеш. </i>Ф.Хөсни. <i>Кыр бригадиры аларны --- алдынгы уракчыларга беркетте. </i>Г.Гобәй</p><p>3) Эш йөкләү, эшкә, урынга тәгаенләү, шул эш өчен аны җаваплы итү. <i>Безне, коммунистларны, иң җаваплы участокларга беркеттеләр. </i>Г.Әпсәләмов. <i>Ә терелеп чыккач, үзе әйтмешли, үлемне тагын алдап-йолдап озаткач, шат күңелле бу бабайны, Хәлим һәм иптәшләре соравы буенча, колхоз идарәсе кыр бригадасына агротехник итеп беркетте. </i>Г.Гобәй</p><p>4) Теркәп язып кую, теркәү. <i>Старостаның мөһере белән кәгазе дә кесәсендә икән, аштан соң чәй эчкән вакытта ук, урынны безнеке ясап беркеттеләр. </i>Г.Ибраһимов. <i>Партия ячейкасы аны үзенең вәкиле итеп беркетте. </i>М.Җәлил. <i>ХХ гасырның урталарында, Н.Хрущев идарә иткән заманда, төрле чегән колхозлары оештырып карадылар, хәзерге вакытта да аларны җиргә беркетү чаралары күрелми түгел. </i>А.Тимергалин</p><p>5) Ныгыту, онытылмаслык итү; хәтергә сеңдерү; уйга алу. <i>Кирәк төсле булыр күңелеңә «Ул юк» дигән уйны беркетү. </i>М.Җәлил</p><p>6) Юнәлтү; төбәү. <i>Еракларга күз беркетеп, юл гизәмен, Ал бөркелгән томаннарны коча уем. </i>Ш.Маннур</p><p>7) <i>күч. </i>Нәтиҗә ясау, хәтердә калдыру. <i>Бу уйны «изге уй» дип күңеленә беркетте. </i>М.Гафури. <i>Мостафа, кат-кат, бу хатынга ачу күзен ташлады: – Тилергәндер, куркудан шашкандыр! – дип беркетте. </i>Г.Ибраһимов</p><p>8) <i>күч. </i>Нәрсәне дә булса башкарырга ниятләп кую. <i>Ләкин күп белдермәделәр, киленне яраттылар, инде ни күрсәк тә, Сарсымбай ничаклы адәм җибәрсә дә, каршы торып якларга тиешлекләрен эчләреннән беркетеп таралдылар. </i>Г.Ибраһимов. <i>Садыйк карт, баганаларны тизрәк әзерләп кую турында Галләметдингә биргән вәгъдәсен чынлап та үтәргә кирәк, дип, күңеленә беркеткән иде. </i>Ш.Камал</p><p> <b>Беркетә бару </b>Һәрберсен, булган берсен беркетү, берсе артыннан икенчесен беркетү. <i>Хәятның иң соң укыган китабы «Дөррәтен-нәсыйхин» абыстайның бу тәрбиясен бигрәк нык беркетә бара иде.</i> Ф.Әмирхан. <i>Һәммәсе татарча бирелгән җавапларны протоколга рус телендә беркетә барды. </i>Г.Ибраһимов</p><p> <b>Беркетә башлау </b>Беркетергә тотыну. <i>Шул вакыттан бөтен ахмаклар төркеме татар кызын «Биктимернең уенчыгы» дип күңел беркетә башлады</i>. Ф.Әмирхан</p><p> <b>Беркетә төшү </b>Беркадәр беркетү; тагы да ныграк беркетү</p><p> <b>Беркетеп бару </b>Рәттән беркетү, берсе артыннан икенчесен беркетү. <i>Шуңа күрә алтын җепне бизәкнең ике ягыннан беркетеп кенә баралар, һәм ул тукыманың уң ягында була</i>. Н.Сергеева</p><p> <b>Беркетеп бетерү</b> Барысын да беркетү; ахырга кадәр беркетү. <i>--- ул әле палатканың казыкларын да беркетеп бетермәгән иде</i>. В.Нуруллин</p><p> <b>Беркетеп йөрү </b>Әле, хәзерге вакытта нәрсәне булса да беркетү белән мәшгуль булу. <i>--- алар бит – баганаларга язулы такталар беркетеп йөргән кешеләр!</i> Т.Мөбарәков</p><p> <b>Беркетеп калу </b>Беркетергә өлгерү. <i>– Мохит, диләр хәзер, мохит, – дип ярдәмгә килде Әлифә. – Хәтереңә беркетеп кал, мохит!</i> М.Маликова</p><p> <b>Беркетеп китү </b>Рәттән, бер уңайдан беркетү. <i>Фәйрүзә Әхмәтҗанова иптәшне дә гомуми җыелыш карары белән беркетеп китик инде, иптәшләр</i>. В.Нуруллин</p><p> <b>Беркетеп кую </b>1) Алдан ук беркетү, беркетелгән хәлгә китереп калдыру. <i>Балалар комачны ике чүмәлә өстенә беркетеп куйдылар. </i>Г.Гобәй. <i>Ике яктан да эләктереп, «стопор»га беркетеп куйдык. </i>Ә.Хәбибуллин.<i> Барасы юл ерак та, пычрак та икәне беленгәч, караңгыда төшеп-нитеп калмагае, дип, ботинка олтаннарын телефон чыбыгы белән беркетеп куйдылар. </i>Г.Бәширов</p><p>2) Закон нигезендә теркәлгән хәлгә китерү, законлаштыру.<i> Мондый сәясәтне 1992 елгы референдум вакытында халык яклады, һәм ул Татарстан Конституциясендә беркетеп куелды. </i>М.Шәймиев</p><p>3)<i> күч.</i> Хәтергә салу, уйлап әзерләнү. <i>Мин синнән җавапны ала белермен әле, дип күңелдән беркетеп куйдым. </i>Ш.Усманов.<i> Тыңлагыз, оланнар, күңелегезгә беркетеп куегыз. </i>Р.Хафизова. <i>Бәя турында инде ул күптән киңәшләшеп, фәлән кадәр сорармын, дип, фәлән кадәр сорасалар, риза булырмын, дип, бер бәягә күңел беркетеп куйган. </i>И.Гази</p><p> <b>Беркетеп тору </b>Даими, һәрвакыт беркетү. <i>Ир белән хатынны никах беркетеп торыр</i>. Р.Фәхретдинов</p><p> <b>Беркетеп чыгу </b>Һәммәсен дә, барысын да бер-бер артлы беркетү. <i>Хәзер шул тезмәнең һәрбер сәйлән арасындагы җебен беркетеп чыгарга кирәк</i>. Н.Сергеева</p></p>
</table>
</body>
</html>