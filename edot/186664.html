 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ӘКРЕН</b>  <i>рәв.</i>  <b>1.</b> 1) Кечкенә тизлек белән, гадәти тизлектән түбән, сүлпән; <i>киресе</i>: <b>тиз</b>. <i>Шул чакта район үзәге ягыннан олы юл буйлап әкрен генә килгән бер малай күренде. </i>Г.Гобәй. <i>Нәкъ шул вакыт юл өстендә, еракта, авылга таба кайтып килүче чаналы кеше күренде: аның аты, башын чайкый-чайкый, әкрен генә юырта иде. </i>И.Гази. <i>Тигез дулкыннар өстендә күтәрелгән парус илә безнең көймә әкрен генә бара. </i>Г.Коләхмәтов. <i>Теләк бар, сәләт тә бар, техника да бар, ә эш әкрен бара. </i>Р.Ишморат</p><p>2) <i>гына/генә</i> кисәкчәсе белән килгәндә, уртачадан кимрәк булуны белдерә; ашыкмыйча, җай гына. <i>Алай да Алтынчәч әйбер-кара алмады. Нәни күлмәкләргә сокланып карап торды да әкрен генә атлап китеп барды. </i>М.Маликова. <i>Пәрдә әкрен генә күтәрелә, Зур пәрдәнең ике ягында Ике тормыш күренә. </i>Һ.Такташ</p><p>3) Талгын, салмак, җиңелчә, аз гына тирбәнеп, дулкынлангандай итеп. <i>Тышта кырау белән капланган ботаклар әкрен генә тирбәнәләр. </i>К.Нәҗми. <i>Исәр-исмәс җил белән әкрен генә тузанланып, тынгысызланып торган юл да --- бу тынлыкны һәм хәрәкәтсезлекне боза алмыйлар иде. </i>Ә.Фәйзи</p><p>4) Саклык белән. <i>Кайткач, әкрен генә кагар идем Синең йоклап яткан тәрәзәңне. </i>Ә.Ерикәй. <i>Үзе авыруны торгызып, билләреннән тотып, әкрен генә шалашка кертеп салды. </i>Г.Гобәй. <i>Каюм, кыюлыгын җыеп, парта астыннан, алдагы малайга әкрен генә тибеп алды. </i>Г.Гобәй</p><p>5) Сөйләгәндә, уен коралында уйнаганда, җырлаганда һ.б.да тавышның көче түбән булуын яки аз гына ишетелүен белдерә; ишетелер-ишетелмәс, тын гына. <i>Стенадагы репродуктордан, әкрен генә, Сәйдәшнең «Шәрекъ биюе» ишетелеп торыр. </i>А.Сафин. <i>Ләкин Илсөяр шулхәтле әкрен әйтте, ят бабай аның сүзләрен бөтенләй ишетмәде. </i>Г.Гобәй. <i>Тимербулат, морҗа ышыгына утырып, әкрен генә гармун уйный башлады. </i>К.Нәҗми</p><p>6) Тавышсыз итеп, тавыш чыгармыйча, шыпырт кына. <i>Билгеле, эт аңар кагылмаган, ишектән әкрен генә чыгып сызган. </i>А.Алиш. <i>Аны уятмаска теләп, әкрен генә кердем. </i>А.Шамов</p><p>7) Озакка сузылып, озак тоелып, көттереп. <i>Ә вакыт әкрен, авыр уза иде. </i>А.Шамов. <i>Минутлар бер-бер артлы әкрен генә тезелеп үттеләр. </i>Г.Гобәй. <i>Ләкин кыш үтте, яз җитте, төзелеш бик әкрен барды. </i>М.Маликова. <i>Шул рәвеш, әкрен-әкрен, гомер үтә. </i>Ш.Бабич</p><p>8) Вакыт үткән саен аз-азлап, эзлекле рәвештә үзгәреп бара торган (гадәттә табигать күренешләре); акрын-акрын, акрынлап, салмак кына. <i>Әкрен генә иңеп килгән тымызык язгы кич, безнең аерылышуны сизгәндәй, ничектер, аеруча моңсу, сагышлы иде. </i>Ч.Айтматов. <i>Үзәннәр, кырлар буенча Көз килә әкрен генә. </i>С.Хәким. <i>Днепр өстеннән, әкрен генә, беленер-беленмәс кенә булып, нечкә вуаль шикелле үтәли күренә торган җиңел томан күтәрелә иде. </i>А.Шамов // Эзлекле рәвештә көчәя яки кими барып; акрын-акрын, акрынлап. <i>Бүген ул гадәттәгедән дә хәтәррәк сөйләшә, сүзе белән кунакларын күмеп ташлап, әкрен-әкрен, үз ихтыярына буйсындыра бара иде. </i>А.Гыйләҗев</p><p>9) Авырлык белән, начар. <i>[Айтуганов Сәүбәновка:] Ә менә бураларда озак яткан орлык, кеше кебек үк, картая, авыруларга бирешә, әкрен үсә, гомумән дә уңышны аз бирә. </i>Г.Ахунов</p><p>10) Кемнең дә булса кәефенә туры китереп, җайлап, ипләп, йомшак кына, әдәпле итеп. <i>Галинур әкрен генә сүз башлады. </i>Г.Ахунов. <i>Рамилә әкрен генә сорады, чөнки үзе дә аңлый: егет юкка еламаган, бу мәхәббәтнең ахыры булган…. </i>М.Маликова</p><p><b>2. </b><i>с. мәгъ. </i>1) Талгын, салмак; йомшак. <i>Кич иде, шатлык белән нурлар чәчеп, ай ялтырый, Искән әкрен җил белән яфрак, агачлар калтырый. </i>Г.Тукай. <i>Спасс сырты ягыннан искән төнге әкрен җил авылга болын печәннәренең хуш исләрен алып килә. </i>Г.Әпсәләмов</p><p>2) Көчсез, зәгыйфь. <i>Нурханова председательнең үзе хакында сүзне озайтмады, аны котырткандай, әкрен тавыш белән әйтте. </i>М.Маликова. <i>Арадан берсе --- әкрен генә тавыш белән җырлап җибәрде. </i>Ә.Фәйзи</p><p>3) Тыныч, басынкы, юаш. <i>Мәҗлестәгеләр, яше җитмешләрдән узып, зур биек маңгае тагын да зураебрак калган, калын кара кашлы, әкрен һәм сабыр холыклы әдипкә төбәлделәр. </i>Г.Ахунов</p><p><b>3. </b><i>ы. мәгъ. </i>Берәр нәрсә эшләргә рөхсәт итмәгәндә, тыйганда, сак булырга үтенгәндә әйтелә. <i>– Әни! Әкрен! Әни... – дип, Хәлим пышылдый башлады. </i>И.Гази. <i>Бер-ике атлауга, Алмас, колхозчыларга борылып: «Тс-с, әкрен!» – ди. </i>А.Әхмәт</p></p>
</table>
</body>
</html>