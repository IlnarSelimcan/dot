 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖӨПЛӘ’Ү</b>  <i>ф.</i> 1) Кемнең дә булса сүзен, фикерен хуплау, аның белән килешү. <i>Күк гөмбәзен күзләгән хәлдә, Хәнәфи хатыны сүзен әнә шулай җөпләде, үзе күңеленнән улы Вәсимнең өйдән чыгуын көтүдә булды. </i>Э.Касыймов. <i>Хатыны аның [Харисның] сүзен җөпли, башын сыйпый, алдына аш китереп куя. </i>М.Маликова. <i>– Кешене алай эчерү – хөрмәт күрсәтү түгел, яманлык кылу ул. – Әлбәттә! – дип, картны җөпләде Илдар</i>. З.Фәйзи</p><p>2) Берәр сүз яисә вакыйганы, эш-хәлне раслау һәм сөйләүченең сүзләрен ым, сүз белән хуплап бару. <i>Һәм ул, Рифнең «әйе!»сен дә көтмичә, үзенекен җөпләде: – Вәт, сөйләш минем белән. </i>К.Кәримов. <i>Биредә [утырышта] инде, карулашып, үз фикереңне җөпләү мөмкин түгел иде. </i>Х.Камалов. – <i>Әйе, әйе! Шулай булмасам, мондый сөйләшүгә мине җибәрер идемени Радик Хафизович! – дип җөпләргә тотынды тегесе.</i> З.Фәйзи</p><p> <b>Җөпләп бару</b> Һәр сүзне, фикерне җөпләү, барысы белән дә килешү. <i>Койрыксыз, әйтмә дә инде дигән сыман баш кагып, Әнкә куянның сүзләрен җөпләп бара иде.</i> Р.Батулла</p><p> <b>Җөпләп кую </b>Сөйләүченең фикерләрен нәрсә дә булса әйтеп хуплау белдерү. <i>– Әлбәттә, шулай, – дип, тыныч, әмма көр тавыш белән аның сүзен җөпләп куйды Җиһангир. </i>М.Маликова. <i>Янындагы улы аның сүзен җөпләп куйды: – Бар, ахфицер әфәнде, бар</i>. К.Латыйп. <i>– Дөрес, – дип җөпләп куйды Вахитов. – Әмма мин Солтангалиев сүзләре белән килешәм.</i> Р.Мөхәммәдиев</p><p> <b>Җөпләп тору </b>1) Әле, хәзерге вакытта берәр кешенең сүзен, фикерен яисә эш-гамәлләрен хуплауны ниндидер хәрәкәт яки сүзләр белән белдерү. <i>Кыз, аңа бар күңеле белән ышанып, аның сүзләрен ияк кагып, йөзен яктыртып-сүндереп җөпләп торды. </i>Б.Камалов. <i>Һәм аның һәрбер сүзен диярлек хуплап, ияк кагып җөпләп тордылар. </i>М.Хәсәнов</p><p>2) Һәрвакыт, даими җөпләү. <i>Ә үзләре [вәзирләр]: – Сөңгеләр коярга! Угланнар тудырырга! Егетләрне өйрәтергә! – дип, ханның сүзләрен җөпләп торганнар.</i> Р.Батулла</p><p> <b>Җөпләп утыру</b> <i>к.</i> <b>җөпләп тору </b>(<i>1 мәгъ.</i>). – <i>Ә бит ул чакта сыер саткан акчасын барыбер алып кайтмаганые ул! – диде шунда, моңарчы гел «ы-ы, ы-ы» дип, Фатыйх абзыйның сүзен җөпләп утырган Хафиз карт. </i>В.Нуруллин. <i>Теләсә нәрсә эшләтегез, әмма аның сүзен җөпләп утыра алмыйм. </i>Р.Вәлиев. <i>Председательнең, әйеме дигән сүзенә баш кагып, әйе дип җөпләп кенә утырырга туры килде Фәндиләгә. </i>Г.Ахунов</p></p>
</table>
</body>
</html>