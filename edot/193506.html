 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЕЛЫШУ </b> <i>ф.</i> 1) Берәр нәрсәгә якын ук килү, якын урнашу, әкрен генә якынаю. <i>Ул, аякларын көчкә сөйри-сөйри, купега керде дә, хәлсезләнеп, утыргычка елышты. </i>Р.Вәлиев.<i> Куркудан айнып киткәндәй булган Тәнзилә --- стена буена елышты. </i>З.Фәйзуллин</p><p>2) Шуышу, үрмәләү. <i>Бигрәк тә өченче рота солдатлары алга нык елышалар. </i>С.Җәләл.<i> Һәм китте ул, җиргә елыша, елыша, Күкрәк канын тамызып ак карга. Ә лазарет – урман арасында... Ерак әле, ерак аңарга. </i>Ш.Маннур<i></p><p></i>3) Бик якын килеп хәрәкәт итү. <i>Зенитчыларның яки ракеталы җайланмаларның утыннан котылыр өчен, самолётлар я бик биеккә, стратосферага чаклы күтәрелергә тиеш булалар яки җиргә елышып ук очалар. </i>Казан утлары</p><p>4) Кемгә яки нәрсәгә дә булса якын килү, якынаеп урнашу; янына күчеп утыру яки басу. <i>Гармунчы янына елышкан яшьләрдән читтәрәк галифе чалбар күземә чалынып китте. </i>Ә.Гаффар. <i>Фарукҗан сәер абзыйга кызыксынып бер карап алды да, халыкны ерып, тагын да мәйдан уртасынарак елышты. </i>Т.Әйди.<i> Мөгезле эре терлек үкерә, гасабиланып, алгы аягы белән җир тырный башлый, атлар пошкыра, сарыклар, тетрәнеп, бер-берсенә елыша, бөтен җәйләү хәрәкәткә килә. </i>А.Расих</p><p>5) Берәрсе күрмәслек итеп, нәрсәгә дә булса сыену, ышыклану, яшеренү. <i>Ләкин Чаев бу ят кешене никадәр генә танып-хәтерләп калырга тырышмасын, ул, шуны сизенгән кебек, гел күләгәгә, караңгыга табарак елышты. </i>З.Фәтхетдинов.<i> Якында елга күренә, ләкин Баязит аңа барып җитә алмады, беренче очраган чокырга сикерде, тузан бөртегенә әйләнердәй булып, җиргә елышты. </i>С.Сөләйманова. <i>Югартын бар нәрсәне изеп, сытып, ватып, чәрдәкләп, әвәләп ишелеп төшкән кар ташкыныннан кыяның тар кыегы астына елышып, үзе аша уздырып җибәргәч, бөтен күкрәге белән тауның сыек һавасын сулап алдымыни. </i>Ә.Гаффар<i></p><p></i>6) Кемнең дә булса куенына керү, кочаклау яки аңа бик якын килеп басу, сыену (иркәләнеп яки яклау эзләп).<i> Учак янына утыргач, кыз Таһирга елышты: – Сиңа рәхмәт, абый, – дип, аның куенына керде. </i>Н.Акмалов.<i> Ятсытылып, кыерсытылып яшәгән ятим бала, ямансылаган саен, миңа елыша: «Рабига енгәм, нигә минем әсәем юк?» – дип, сулыгып-сулыгып елый торган иде. </i>М.Әмир. <i>Шуны сизгәндәй, мәче үткен тырнаклары белән костюм якасына ныграк ябышты, кешеләрчә бер наз белән Сафинга елыша-елыша, ялварулы аваз чыгарды. </i>Г.Дәүләтказин<i></p><p></i>7) Кемнең дә булса яклавына таяну, аркалану. <i>Шуңа күрә кем куша, шуңа елыша. </i>Ф.Садриев. <i>Буйсындырылган халыкларның аксөякләре дә Сарай тирәсенә ныграк елышалар. </i>М.Мәхмүтов.<i> Моның өстенә илдә иминлек китеп тора: чирмешләр мәскәүлеләргә елышырга җыеналар. </i>М.Хәбибуллин</p><p>8) Берәр яхшы урынга эшкә урнашу. <i>Минемчә, кибет тирәсенә елышсаң, хәзерге заманда бер дә начар булмас, улым</i>. З.Хөснияр</p><p>9) Нәрсәгә дә булса бик якын урнашу, янәшә булу. <i>Күл читендәге биек наратлар артына биек койма белән уратып алынган ике катлы мәһабәт бина елышкан. </i>Р.Мөхәммәдиев. <i>Тәрәзәләргә сирень куаклары елышкан. </i>Р.Кутуй</p><p> <b>Елыша бару </b>Әкрен генә елышу, елышканнан-елышу, торган саен ныграк елышу. <i>Кызы, аның саен атасына елыша барып, аның тезенә башын куеп, тыныч кына әйтте. </i>Р.Батулла.<i> – Син әйт кенә, – диде Шәмсүн, Гөлфинурга елыша барып, – мин сиңа бөтенесен эшләрмен. </i>А.Вергазов</p><p> <b>Елыша башлау</b> Елышырга тотыну</p><p> <b>Елыша бирү </b>Һаман да елышу, елышуын дәвам итү</p><p> <b>Елыша төшү </b>Бераз, аз гына, тагы да елышу. <i>Кызлар, аналарына елышкан иркә балалар кебек, хискә бирелеп, Фәрхана апага елыша төштеләр, берсе бер яктан, икенчесе икенче яктан аның күкрәгенә капландылар. </i>Н.Фәттах. <i>Светлана, Озерцовка елыша төшеп: «Әнә теге өч егет безнең арттан килмиләрме?» – диде.</i> Р.Мөхәммәтҗан.<i> Кулларымны угалап, учакка елыша төштем. </i>Р.Сибат</p><p> <b>Елышып бару </b><i>к. </i><b>елыша бару</b>. <i>Габделфәрт, Эляга елышып барган җиреннән, берникадәр читкә авышты</i>. Х.Ибраһимов</p><p> <b>Елышып йөрү </b>Һәрвакыт якында булу, елышырга тырышу. <i>Активист булып, стена газетасы чыгарып, безгә елышып йөри иде</i>... Х.Камалов</p><p> <b>Елышып китү </b>Кинәт елышу. <i>Ничектер бервакыт ул бөтен гәүдәсе белән миңа якын ук елышып китте</i>. Ф.Әмирхан</p><p> <b>Елышып калу </b>Кемгә яки нәрсәгә дә булса елышкан хәлдә булу, елышырга өлгерү. <i>Аларны ул елларда «сундук» дип йөртәләр, алар, «гражданкада» – авыр тормышта яшәүдән куркып, көненә өч мәртәбә ашата һәм даими рәвештә киендерә торган җирдә елышып калган кешеләр иде. </i>М.Мәһдиев.<i> Эреле-ваклы ак һәм соры боз кисәкләре, бер-берсен куышып, каядыр алга, алга омтылалар, кайбер кечерәк, көчсезрәк бозчыклар зур бозлар арасыннан бөтерелеп килеп чыгалар да ярга елышып калырга тырышалар, кайберләре елышып калалар да. </i>Ә.Фәйзи</p><p> <b>Елышып кую </b>Искәрмәстән бераз елышу. <i>Шунда Мәмдүдә, үзе дә сизмәстән, куркынган нарасый кебек, иренә елышып куйды</i>. Ә.Фәйзи</p><p> <b>Елышып тору </b>1) Һәрвакыт, гел елышкан хәлдә булу, бер-беренә якын ук тору. <i>Озын буйлы, карашы да ипле, ояла да белә, күзләре дә Котбыйныкы шикелле бер-берсенә елышып тормыйлар. </i>М.Хәбибуллин</p><p>2) Һәрвакыт, гел кемгә яки нәрсәгә дә булса елышу, сыенган булу. <i>Алар инде шактый аралашып өлгергән, шуңадырмы, кыз Саҗидә янынарак елышып тора иде. </i>Н.Акмалов</p><p>3) Әле, хәзер, сөйләү моментында елышкан булу. <i>Алар, абый белән эне кебек, беркавым бер-берсенә елышып тордылар. </i>Р.Сибат</p></p>
</table>
</body>
</html>