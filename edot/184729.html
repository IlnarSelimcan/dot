 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЛДА’У </b> <i>ф.</i>  <b>1. </b>1) Хәйләләү, ялган белән ялгыш фикергә китерү. <i>Барча кызлар алдый дип, һичберсе юк алдамас; Кайсы кызлар алдамас соң, син фәрештәм алдагач!</i> Г.Тукай. <i>Әмма большевиклар империясе аларны [латышларны] тырнагыннан ычкындырырга теләми, алдап, көчләп булса да тота, аерылып чыгарга һич берничек тә юл куймый иде. </i>Ә.Еники. <i>Ай Аллам, харап икән. Аларны алдыйм, имеш. Әйдә, алдана торсыннар, тормыш әле аларны моның кебек кенә алдамас</i>. Казан утлары</p><p>2) Дөрес булмаганны чын итеп сөйләү; ялганлау. <i>Сөяксез тел алдаса да, Күз карашы, җаным, алдамас.</i> М.Җәлил. <i>Мин һаман шул җен-пәри, өрәк-бичура турында уйланам. Юк бит алар, юк! Егетләр бит чын ышану белән сөйлиләр. Кайберләре үзләре күргән. Алдыйлармы? Юк, алдамыйлар.</i> Җ.Фәйзи</p><p>3) Биргән сүзне, вәгъдәне бозу. – <i>Килерме, дип көткән идем дә, килмәде. – Алдадымыни? – Нишләп алдасын, ди? Андыйлар алдамый ул. Сәбәбе булгандыр. </i>Г.Шәрипова</p><p>4) Кызыктыру, ымсындыру. <i>Алдама мине, Ярың күрсәтеп, Аулама мине, Кызың күрсәтеп.</i> Ш.Бабич.<i> Мөршидә җаным, мин уйнап яисә сине мыскыл итәр өчен, алдар өчен бу сүзләрне сөйләмәдем</i>. К.Тинчурин</p><p>5) Ялгыштыру, хаталандыру<i>. Календарь алдамады, әлбәттә, кояш җәйгә авышты, әмма көннең озынаюы артык сизелми әле.</i> Г.Шәрипова. <i>Матурлык ул, дөрес, әйбәт нәрсә, Тик алдый шул, каһәр суккыры</i>. М.Хөсәен. <i>Тышкы кыяфәт еш кына алдый, бутый.</i> А.Гыйләҗев</p><p>6) <i>күч. </i>Көчләү, мәсхәрәләү; көч кулланып, җенси мөнәсәбәткә керергә мәҗбүр итү. <i>Ул моннан биш ел элек Зәйнәпне алдап киткән бай баласы Гали әфәнде иде.</i> М.Гафури. <i>Синең төсле, авыз сулары агызып, мискинә ул кыз бик кызганыч, бер егет алдап ташлаган, фәлән егет бик аяныч булган, фәкыйрь дип, сөйгәнен бирмәгәннәр, дип торыйммы?</i> Г.Исхакый</p><p><b>2. </b><i>и. мәгъ. к.</i> <b>алдаш</b>. <i>Әле алдау, власть өчен көрәш, Гасыр буе килде кырын эш</i>. Х.Хабаров. <i>Мондый халык бернинди алдауларга, провокацияләргә бирешми, бирелми, ә бу – зур үсеш</i>. Б.Рәхимова. <i>Шаулый базар, гөрли базар, Елмая алыпсатар. Алдау кәсебе үзләштерә Монда «яңа татар»</i>. М.Шиhапов </p><p> <b>Алдап бетерү </b>Бөтенесен алдау; әллә ниләр әйтеп алдау</p><p> <b>Алдап йөрү </b>Даими рәвештә алдау; һаман да алдау. <i>Халыкны алдап йөргән өчен төрмәгә тыгып куя күрмәсеннәр инде, Ходаем!</i> Аманулла</p><p> <b>Алдап карау </b>Алдарга омтылу. <i>Чибәр кызлар, хәмер-шәраб белән Әллә ничә алдап карады</i>. Р.Ягъфәров </p><p> <b>Алдап килү </b>Күптәннән, элек-электән, системалы алдау. <i>Аны гасырлар буе, син бөек, дип алдап килделәр</i>. Т.Миңнуллин </p><p> <b>Алдап кую</b> Көтмәгәндә яки кинәт алдау</p><p> <b>Алдап тору </b>1) Һәрвакыт, гел алдау. <i>Чөнки тормыштагы ялтыравык, тышкы яктан матур тоелган күренеш-әйберләр кешене һәрчак ымсындырып, алдап торалар</i>. А.Шәмсутова </p><p>2) Әле, хәзерге вакытта алдау. <i>Ялганыңны сизеп торам, аңлап торам. Бер мизгелгә ышанып та куя язам: Хак сөйли, дип, үз-үземне алдап торам</i>. С.Әхмәтҗанова </p><p>3) Бераз, вакытлыча алдау. <i>Әле ярый аяк астында үлән бар, Маһинур абыстай аны кайда күрсә, шунда өзеп каба. Әмма үлән ачлыкны басмый шул, бераз алдап торырга гына ярый</i>. Ф.Бәйрәмова </p><p> <b>Алдап утыру </b>Әле, хәзерге вакытта алдау. <i>Нәрсә дип языйм? Алдап утырырга иренәм, ә дөресе Кәримгә нәрсәгә?</i> А.Гыйләҗев </p><p> <b>Алдап яту </b><i>к. </i><b>алдап утыру. </b><i>Син әле, авыл мәчесе булган килеш, безне – городской мәчеләрне алдап ятасыңмы?</i> Т.Миңнуллин </p><p> <b>Алдый башлау </b>Алдарга керешү, алдарга тотыну. <i>Күз дә йоммый, һәр кешене алдый башлыйм инде мин!</i> Г.Тукай</p><p> <b>Алдый бирү </b>Алдавын дәвам итү</p></p>
</table>
</body>
</html>