 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАМАШТЫРУ</b>  <i>ф</i>. 1) Көчле яктылык, ачык төсләр һ.б. күзләрне чагылдыру, күзне ачып туры карарга бирмәү. <i>Кояшның үтә көчле нурлары Әхмәтнең күзләрен камаштыра, битләренә аз гына җылы бәрелгән төсле дә була</i>. Ш.Камал. <i>Элекке генераллар алтын ялтыравыгы белән күзне камаштыра, таштан койган салкын чырае, ата күркәдәй кабарынган кыяфәте белән тыныңны куыра иде</i>. Г.Бәширов. <i>Шул беләзектән агылган нур күзләрен камаштырды да инде аның</i>. Ф.Латыйпов. <i>Кояш чыгып кына килә, тыкрыктагы бәпкә үләнендә, күзне камаштырып, чык ялтырый. </i>М.Маликова</p><p>2) Артык ачы ризык тешкә тию; чыелдык, кискен тавыш нервыга тию. <i>--- үч иткәндәй, аяк атлаган саен, тешләрне камаштырып, идән шыгырдый. </i>Р.Вәлиев</p><p> <b>Камаштыра башлау</b> Камаштырырга тотыну.<i> Ниһаять, күзне камаштыра башлаган артистлар тамашачы булып кына утырды...</i> Шәһри Казан</p><p> <b>Камаштырып алу </b>Беразга, бер мизгелгә камаштыру. <i>Карашларны камаштырып ала Көйсезләнгән төсләр уены.</i> Р.Аймәт</p><p> <b>Камаштырып бетерү </b>Тәмам, бик нык камаштыру</p><p> <b>Камаштырып килү </b>Күптәннән, электән үк камаштыру. <i>--- болары җил-яңгыр күрмичә яши бирделәр, җете төсләре белән ярты гасыр буена безнең күзне камаштырып килделәр. </i>Ә.Еники</p><p> <b>Камаштырып тору </b>Бертуктаусыз камаштыру. <i>Бүрәнәләрнең күбесе инде каезланган, алар ап-ак сөяктәй ялтырап, күзләрне камаштырып тора. </i>В.Имамов</p><p> <b>Камаштырып утыру</b> Әле, хәзер, күз алдында камаштыру. <i>Харис шул биек залларда тезелгән шома өстәлләрне, алар өстендә экраннары белән күзне камаштырып утырган мониторларны --- күз алдына китерде</i>. М.Маликова</p></p>
</table>
</body>
</html>