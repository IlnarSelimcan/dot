 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ГАЗАПЛАНУ </b> <i>ф.</i> 1) <i>төш. юн. к. </i><b>газаплау </b>(<i>1 мәгъ</i>.)</p><p>2) Җәфалану, интегү; азаплану, мәшәкатьләнү. <i>Алар иртә таңнан караңгы кичкә кадәр авыр эштә газапланалар. </i>Ф.Бурнаш. <i>Мин аларны бер үзәккә җыйный алмыйча газапланам. </i>Ш.Камал. <i>Кинәт шунда кара җимешме, өрекме тутырылган авыр капчыкларны зур үлчәүгә салып газапланган өлкән яшьтәге берәүне күрдем. </i>М.Мәһдиев</p><p>3) Авыртудан интегү, сызлану, җәфалану. <i>Сулыш ала алмый газаплана. </i>Ш.Камал. <i>Ниһаять, бик озын газапланганнан соң, --- уналтынчы сентябрь, егерме зөлкагъдә, чәршәмбе көн төнлә сәгать ун ярымда бала дөньяга килде. </i>А.Расих. <i>Кан эчендә бер көн газапланып ятты да җан бирде. </i>М.Мәһдиев</p><p>4) Авыр уйлар, кичерешләр тәэсирендә булу. <i>Ул, үзенең сорашуы, кызыксынуы белән, Рәүфәнең уяныр-уянмас яткан шикләрен уятып җибәрде һәм аңа борчылырга, газапланырга юл күрсәтте. </i>А.Шамов. <i>Шулай да үкенмим, газапланмыйм, үз бурычымны үтәдем бугай. </i>А.Гыйләҗев.<i> Алар да кайчан да булса бер шушындый сорау белән газапланачак.</i> Ф.Латыйпов</p><p>5) Бик нык тырышу. <i>Ләкин өлкәннәр алдында салкын канлылык сакларга тырышып газаплана. </i>Г.Ибраһимов. <i>Күп газаплана торгач, Нурулла аягына басты. Әмма кузгалып китү мөмкин түгел иде.</i> Г.Әпсәләмов</p><p> <b>Газаплана башлау </b>Беренче газаплар кичерү. «<i>Кичерәм» дип, күпме антлар бирелмәгән дисең! Юк, җиде төн уртасында хәтергә, төшкә кереп, куркып уянасың да тагын газаплана башлыйсың.</i> Ә.Баян. <i>--- тетрәткеч каза сиңа да тия, синең йөрәгеңне дә әрнетә башлый. Син дә сугыштан кайтмаган егетне кызганып газаплана башлыйсың. </i>М.Юныс</p><p> <b>Газаплана тору </b>Шактый вакыт бер нәрсә белән мәшгуль булу, мәшәкатьләнү, тырышу. <i>Газаплана торгач, Бикмуш бабай, Илсөярне күтәреп, көч-хәл белән су читенә чыгып басты. </i>Г.Гобәй. <i>Атны буйсындырмакчы булып газаплана торгач, Ләмиганың хәле тәмам бетте ---.</i> Рифә Рахман</p><p> <b>Газаплана төшү </b>Тагы да ныграк газаплану</p><p> <b>Газапланып бетү </b>Физик яки рухи газаптан тәмам алҗу, ару. <i>Кояш баюга якынлашканда, көндәге гадәт буенча, газапланып беткән әсирләрне --- таш зинданга бикләделәр. </i>Ш.Мөхәммәдев. <i>--- телефоннан сөйләшкәндә, кабельнең икенче очындагы кешенең йөзен күрергә тилмереп, газапланып бетәм.</i> М.Юныс</p><p> <b>Газапланып йөрү </b>Озак вакыт газаплану. <i>Катя инде төннәрен йоклый алмый, ә көндезен, аның хакында гына уйлап, газапланып йөри башлады</i>. И.Гази. <i>Гомерлеккә гашыйк булдым сиңа, Йөрәккә ут төрттең. Оныта алмый газапланып йөрдем Почти бер көн. </i>Ф.Яруллин. <i>Иң яхшысы – газапланып йөргәнче, барып, сәбәбен белү. </i>М.Маликова</p><p> <b>Газапланып килү </b>Электән үк, күптәннән газаплану. <i>Бу яшь бөртекләре, үкенеч сулышы булудан битәр, ничә еллар газапланып килеп тә үткәнеңә дөрес хөкем юлы табу шатлыгыннан иде булса кирәк. </i>Р.Сибат</p><p> <b>Газапланып тору </b>Хәзерге вакытта газаплану; һәрвакыт газапта булу. <i>Халык шулкадәр фәкыйрьлектә газапланып тора. </i>Г.Коләхмәтов</p><p> <b>Газапланып утыру </b><i>к. </i><b>газапланып тору</b>. <i>Нургали шулай газапланып утырган арада, өстәл янына хәзерләүләр министрлыгы район уполномоченныеның агенты Нәфикъ Шәйдуллин чыгып баскан иде инде. </i>Ә.Еники. <i>Шулай газапланып утыра торгач, сеансның яртысы бетте</i>. М.Мәһдиев</p><p> <b>Газапланып чыгу </b>Билгеле вакытны (тәүлек, көн һ.б.ш.) газапта үткәрү. <i>--- кич белән кулы бик нык сызлый башлап, төнлә төн буена йоклый алмыйча газапланып чыккан.</i> Ш.Камал. <i>Йөрәгем үзенекен тукыды: «Искәндәрне уйлап, төннәр буе йоклый алмый газапланып чыкканың бармы? Юк!» </i>Ф.Яруллин<i>. Күбәләгем! Син кайда югалып йөрисең? Мин төн буе сине көтеп газапланып чыктым! </i>Ә.Яһудин</p><p> <b>Газапланып яту </b>Шактый озак вакыт газаплану. <i>Берәү күңел ачканга, икенче берәү газапланып ятсын, имеш!.. </i>М.Әмир. <i>--- күңеленә килгән иксез-чиксез сорауларына җавап таба алмыйча газапланып ята торгач, кинәт кенә баш миеннән бер якты уй йөгереп узды. </i>Р.Вәлиев</p></p>
</table>
</body>
</html>