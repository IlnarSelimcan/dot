 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ӘЙТҮ</b>  <i>ф.</i>  1) Уй-фикер, хис-тойгы, кичерешләрне сөйләп белдерү; сөйләү. <i>Бу юлы да җикеренеп, ачуланып түгел, бик якын кешесенә яхшы киңәш биргәндәй әйтте [көймәче]. </i>З.Хөснияр</p><p>2) Бәян итү, тәгъбирләү; хәбәрне язма яки басма рәвештә белдерү. <i>Китап әйтә, аның һәрбер көнендә җитмеш мең хасият бар, ди</i>. Ш.Камал. <i>Егерме бишләреннән соң почтага ешрак кергәләп йөр: кайчан Ферганәгә киләсемне һәм кая тукталасымны әйтеп, телеграмма сугармын. </i>В.Нуруллин</p><p>3) Кемнең дә булса сәламен, үтенечен, йомышын яки әмерен тәгаенләнгән иясенә икенче берәү аша тапшыру. <i>Ә сез барыгыз, бар, егетләр, Шаһгәрәй абзыйга сәлам әйтерсез. </i>Г.Гобәй. <i>[Шәмсия:] Улым Шәүкәт, Гөлшатларны күреп әйтерсең, самавырым өлгерде, чәйгә кайтсыннар. </i>Т.Гыйззәт. <i>[Әхмәт:] Зинһар, тагын, алай булса, баеңа барып, тагын бер мәртәбә минем сүзләремне әйтеп, ялынып сорап кара. </i>Г.Камал</p><p>4) Берәр нәрсә турында аңлату, өйрәтү</p><p>5) Нәрсәнең дә булса билгесенә яки сыйфатына нигезләнеп, берәр нәрсәне ачыклау, аңлау; шулар буенча нәтиҗә ясау яки фаразлау. <i>Сентябрь урталарында яңгыр да яварга тиеш: сынамышлар шуны әйтә. </i>Г.Ахунов</p><p>6) Дини текстларны көйләп уку. <i>Иң ахырда, [картларның] дүртесе кабернең дүрт почмагына чүгәләп, салават әйтте. </i>Ф.Садриев. <i>Мәзин иртә намазына азан әйтергә яңа гына манарага чыккан иде. </i>Г.Ибраһимов</p><p>7) Шигъри әсәрне көйгә салып сөйләү яки яттан уку. <i>Рамазан ае кичләрендә ул малай, мәчет манарасына менеп, яшь егетләр белән, сузып-сузып, «әлвидаг» көйләде, мәдрәсәдә кичләрен, хәлфә абзый кайтып киткәч, «Сак-Сок» бәетен әйтте. </i>Г.Бәширов. <i>Арадан берсе: «Сираҗетдин, Әхмәдулла! Әйдә, гармун илә скрипканы парлап уйнагыз әле, без сугыш бәетен әйтәбез», – диде</i>. Ш.Мөхәммәдев // Җырлау. <i>Нәҗип, өзеп-өзеп, бер җыр әйтте: «Ай-һай, дөнья… Шушы яшьләремә җитеп, ни рәхәт күрдем синнән?!» </i>А.Гыйләҗев</p><p>8) <i>-ырга/-ергә </i>формасындагы фигыльләрдән соң килгәндә: нәрсә дә булса эшләргә талпыну, маташу, тырышып карау // Нәрсәгә дә булса теләк белдерү, ниятләү</p><p>9) Әләкләү, кемнеңдер өстеннән сөйләү. <i>Синең урында булсам, бер сәгать тормый, барып әйтер идем мин. </i>А.Шамов. <i>Шаһгәрәй абзый үзе әнигә кереп әйткән бит. </i>Г.Гобәй</p><p>10) Җиткерү, сөйләп бирү. <i>Өчесенең дә күңеленә бик тирән сеңеп калды: ни генә булса да, командирларга әйтү ярамый икән. </i>З.Хөснияр. <i>Арадагы илче Айбала боларның барын да кызга шул көндә үк әйткән иде. </i>Г.Ибраһимов</p><p>11) Юнәлеш килешендәге исемнәр белән килгәндә: кая да булса барырга сорау, үтенү; чакыру, өндәү. <i>Имеш, Әүхәт әниле-кызлы яшәгән Әсма белән Бикәгә эшкә әйтергә тиеш. </i>Ф.Сафин. <i>Походка әйтү</i></p><p>12) Халык алдында чыгыш ясау. <i>Остазларына ияреп, Гафур да, Заһит та тост әйттеләр. </i>М.Әмирханов. <i>Аннары Әхнәф Иреккә тост әйтергә кушты. </i>Ф.Садриев</p><p>13) Игълан итү. <i>Судья хөкемне әйтте</i></p><p>14) Гадәттә күплек сан кушымчалары белән килгәндә: кешеләрдә фикер булу, хәбәр йөрү; шулай сөйләү, шулай дию. <i>Әти, колхоз быел йөзәр пот ала, дип әйтәләр. </i>Ф.Бурнаш. <i>Җете кызыл тиз уңа, дип, белеп әйткәннәр икән. </i>В.Нуруллин</p><p>15) Чыганагын сөйләүче үзе төгәл белмичә, кешедән ишеткән сүзне җиткергәндә, еш кулланыла торган гыйбарәләрне кабатлаганда яки расланмаган сүз, имеш-мимеш сөйләгәндә кулланыла. <i>--- ул [авыл] XVII гасыр ахырында оешкан булырга тиеш. Аны Алпар исемле кеше нигезләгән. Алпарны, морза булган, дип тә әйтәләр</i>. Ф.Гарипова. <i>Ходай язмаган эш булмас, сабырлык – сары алтын, дип әйтәләр бит</i>. С.Поварисов. <i>Шулар арасында, --- Солтан абзый кәләпүшен култык астына кыстырып кына хезмәт итте, дип әйтәләр. </i>Ш.Мөхәммәдев</p><p>16) Кемне яки нәрсәне дә булса башка исем, башка сүз белән атауны, йөртүне белдерә. <i>[Сәмитне] «Саескан» дип белеп әйткәннәр. </i>Р.Низамиев. <i>Шуңа күрә монда самавырны «куйдым» дип әйтәсе урынга «астым» дип сөйлиләр. </i>Ә.Фәйзи</p><p>17) <i>күч. </i>Нәрсә дә булса хис-тойгыларга тәэсир итеп, хәтерне уяту, искә төшерү. <i>Бу исем безгә күп нәрсә турында әйтә</i></p><p> <b> ◊ Әйтә алу </b>Белү, хәбәрдар булу. <i>Бер дә әйтә алмыйм шул, наным</i>. В.Нуруллин.<b> Әйтәсе дә түгел<i> </b>к. <b></i>әйтәсе дә юк</b>.<b> Әйтәсе дә юк, әйтеп тә торасы юк </b>1) Сөйләүченең сүзе, фикере белән тулысынча килешүне белдерә. <i>Әйтәсе дә юк, карап торырга бик шәпләр. </i>Ә.Еники; 2) Берәр нәрсәнең булуына, эшләнүенә өмет булмаганда әйтелә. <i>Әйтеп тә торасы юк, ул бүген барыбер килми</i>; 3) Берәр нәрсә турында, артык сүз сөйләп торуның кирәге юк, дигән мәгънәне аңлата. <i>Әйтәсе дә юк, һичкемнең аты минем Алмачуарга якын да килә алмады – кузгалып китү белән мин очам, башкалар күз күреме җир артта калалар. </i>Г.Ибраһимов. <b>Әйтәсең бармы<i> </b>к. <b></i>әйтмә инде</b>. <i>– Чөй өстенә тукмак дигәндәй, ичмаса, Гөлниса киленнең дә сәламәтлеге чамалы. – Әйтәсең бармы. </i>М.Хәсәнов. <b>Әйт дигәнче тайт </b>Әйтеп бетергәнче әзер дә булу. <b>Әйтеп, адәм ышанмас </b>Әйтеп, кеше ышанырлык түгел, бик сирәк, гаҗәп хәл. <i>Читек балтырында – кырык тугыз мең, диген, ә? Әйтеп, адәм ышанмас. </i>Г.Камал. <b>Әйтеп бетергесез, әйтеп биргесез </b>1) Ниндидер нәрсә турындагы уй-фикерләрне, хис-тойгыларны сүз белән генә аңлатып, телдән әйтеп бирә алмауны белдерә. <i>Зәгыйфь кулларында алманың авырлыгын тою, аның татлы исен иснәү әйтеп бетергесез рәхәт иде. </i>А.Сафин. <i>Күңел тетрәткеч хикәя. Укып чыккач, миндә тел белән әйтеп биргесез авыр уйлар кузгалды. </i>Җ.Тәрҗеманов; 2) Бик күп, чамадан тыш, чиксез зур. <i>Элекке ышанулар белән хәзерге ышанулар арасында аерма – әйтеп бетергесез. </i>Н.Кәримова. <b>Әйтеп үтәргә кирәк </b>Сөйләмдә әйтеләсе сүзгә фикерне юнәлтү, игътибарны көчәйтү өчен кулланыла. <i>Бу чуар публиканың тагын бер характерлы ягын әйтеп үтәргә кирәк: анда күпчелек – кыз-хатыннар. </i>Г.Гобәй. <i>Шуны да әйтеп үтәргә кирәк, утыз җиденче елда бу китапларны Татарстан китапханәләреннән җыеп алдылар. </i>Ә.Галиев. <b>Әйтергә генә ансат </b>Берәр нәрсә турында сөйләгәндә, аны шулай дип әйтүе генә җиңел, чынлыкта, бу мәсьәлә – бик авыр һәм катлаулы, дигәнне аңлата. <i>Әйтергә генә ансат: күз алдында йөгереп йөргән бала кинәт, көпә-көндез, суга чумгандай, юкка чыксын, имеш. </i>Г.Кутуй. <i>Әйтергә генә ансат: биш ордены, алты медале бар! </i>З.Зәйнуллин. <i>[Арабей:] Әйтергә генә ансат. Моннан сугышка чыгып киткәнгә илле ел тула бит. </i>З.Зәйнуллин. <b>Әйтергә дә түгел, әйтергә дә юк<i> </b>к. <b></i>әйтәсе дә юк. Әйтергә йөз бармый<i> </b>к. <b></i>әйтергә тел бармый</b>. <i>Әйтергә йөзем бармый, дип, җыен яланаякны ашатып ятуы – үзе җинаять! </i>Һ.Такташ. <b>Әйтергә тел бармый </b>Кемгә дә булса берәр нәрсә турында әйтә алмауны белдерә (мәс., оялудан, кыенсынудан, тарсынудан, хәбәрнең авыр тәэсир итүеннән, хөрмәт йөзеннән һ.б.). <b>Әйтер идем </b>Билгеле бер эшне башкарып чыга алмаган кешегә ачу килгәндә, әлегә нәрсә дә булса әйтүдән тыелып торам, югыйсә, аның турында әллә нәрсәләр әйтеп ташлавым бар, дигән мәгънәдә кулланыла. <i>Хәер, Галимулласын да әйтер идем, кеше түгел икән. </i>Р.Газизов. <i>Боларын да әйтер идем инде. </i>Т.Гыйззәт. <b>Әйткән дә юк </b>Кем яки нәрсә турында әйтеп торуның кирәге дә юк, болай да билгеле, мәгънәсендә. <i>Килгән кунакны әйткән дә юк, хәтта күрше-күлән генә керсә дә, йөзең якты сыман. </i>Р.Кәрами. <i>[Гобәй:] Киемнәрен әйткән дә юк – ефәк өстенә ефәктән киенгәннәр. </i>З.Зәйнуллин. <i>Ә кызлар турында әйткән дә юк: яннарыннан үткәндә, [Әнәс] ялгыш та орынмыйча яки чеметмичә үтми. </i>В.Нуруллин. <b>Әйтмә (дә) инде </b>Сөйләүченең фикере белән тулысынча килешкәндә, ризалашканда әйтелә. <i>Бер нәфесен тыя алмаган кешене аны әйтмә инде. </i>Г.Бәширов. <i>[Сәхибә:] И, анысын әйтмә дә инде. Без, карт, үзебез дә шулай идек бит. </i>А.Әхмәт. <i>Әйтмә инде, читтән караганда, ике тиен тормаслык йолкыш малай иде. </i>Ш.Камал. <b>Әйтмәгәнем булсын </b>1) Андый хәлнең моңарчы булганы юк, моннан соң да була күрмәсен, дигән мәгънәдә. <i>Бер тапкыр, яндыргыч пуля тиеп, чабуыма ут капты, ә үзем, әйтмәгәнем булсын, һаман исән. </i>И.Гази; 2) Мин әйткәннән, күз тиеп, начарлык килмәсен, кирегә китмәсен, мәгънәсендә. <i>Бүген, әйтмәгәнем булсын, йөрәгем тынычланды. </i>А.Шамов. <b>Әйтмәс җиремнән әйтү, әйтмәс җиреңнән әйтерсең </b>Нәрсә дә булса, нинди дә булса шартларның серне, күңелдә йөрткән уй-теләкне һ.б.ны әйтергә мәҗбүр итүе; теләмәгән килеш, шулар турында әйтергә, сөйләргә мәҗбүр булу. <i>Әйтмәс җиремнән әйтергә туры килә ---. </i>М.Хәсәнов. <i>Авылга җитеп килгәндә, янә сорап куйды әти кеше. Йомшак итеп, ягымлы итеп дәште бу юлы, әйтмәс җиреңнән әйтерсең. </i>Р.Мөхәммәдиев. <b>Әйтсәм әйтим (инде) </b>Моңарчы әйтмичә торган берәр нәрсә турында хәзер әйтергә мәҗбүр булу, мәгънәсен белдерә. <i>Әйтсәм әйтим инде, мин бит үзем дә – моннан элек Нәбирәгә кармак салып караган егет. </i>Ә.Фазылҗанов. <i>[Шәвәлиев:] Инде әйтсәм әйтим: берәр көн занятиесеннән дә калырсың. </i>Ф.Садриев. <i>[Әхмәт:] Әйтсәм әйтим. Минем чын атым – Былтыр. </i>Д.Аппакова. <b>Әйтсәң, адәм ышанмас<i> </b>к. <b></i>әйтеп, адәм ышанмас. </b><i>Ә беркөнне, әйтсәң, адәм ышанмас, җиде төн уртасында балык ашыйсы килүдән уянып китте. </i>М.Әмирханов. <b>Әйттем исә кайттым </b>Тыңлаучыга әйтелгән фикер ошамаган очракта, сүземне кире алам дигән мәгънәдә кулланыла. <i>[Кузьмин:] Бигайбә, туган, әйттем исә кайттым. </i>З.Садыйков. <i>[Рухия:] Әгәр без иртәгә үк бер-беребезгә үпкәләшеп яки бөтенләй дошманлашып китсәк тә – тьфү, тьфү, алай булырга язмасын, әйттем исә кайттым!… Минем серемне саклый алырсыңмы, Равил абый? </i>В.Нуруллин. <b>Әйттең әле син </b><i>гади с. </i>Сөйләүченең фикере гаҗәпләндергәндә, шаккатырганда әйтелә. <i>[Әсләф:] Әйттең әле син. Син креслога кызыкмаган берәр кешене беләсеңме?.. </i>Д.Салихов. <b>Әйттең сүз </b>Сөйләүченең фикере белән риза булмаганда кулланыла. <b>Әйттерерсең әллә ни </b>Сөйләүченең фикеренә кискен каршы килгәндә, юк сүз сөйләмә, югыйсә әллә нәрсәләр әйтеп бетерермен, мәгънәсендә кулланыла. <i>[Хәмдүнә:] Намус? Әйттерерсең әллә ни! </i>Д.Салихов. <b>Әйтүе ансат<i> </b>к. <b></i>әйтергә генә ансат</b>. <i>[Батталов:] Әйтүе ансат ул, Миңзаһит Усманович. Ничә ел халык белән эшләп, нервысы калганмыни инде аның?! </i>Ф.Садриев. <b>Әйтүе ни тора </b>Җөмләдән аңлашылган нәрсә турында әйтүе үзе генә дә югары бәяләнә, дигән мәгънәне белдерә. <i>Персидәтель кияве, дип әйтүе генә ни тора бит, малай! </i>Р.Сафин</p><p> <b>Әйтә бару </b>1) Берәр нәрсә турында даими рәвештә әйтү. <i>Куркуның моңа ни катнашы бар? Кирәкле чакта, кирәкле урында әйтә барам</i>. Т.Миңнуллин</p><p>2) Берсе артыннан берсен әйтү; һәрберсен, булган берсен әйтү. <i>Мәрдәнша бабай агрономлыкны мактады һәм, сүз арасында, патронны ничек ясарга икәнен, гильзага нәрсәне, ничек салырга икәнен әйтә барды. </i>Г.Гобәй</p><p> <b>Әйтә башлау </b>Әйтергә тотыну, әйтергә керешү. <i>Гозерен ялварулы сүзләр белән әйтә башлый</i>. Х.Камалов. <i>--- картлар тәкбир әйтә башладылар, аларның бәхилләшкән авазлары поезд тавышларын да күмеп китте</i>. Ф.Бәйрәмова</p><p> <b>Әйтә килү<i> </b>к. <b></i>әйтеп килү</b>. <i>Мин аңа әйтә килдем: сез боларны законсыз эшлисез, дидем. </i>Р.Ишморат</p><p> <b>Әйтә кую<i> </b>к. <b></i>әйтеп кую</b>. <i>Кайгыртучанлык күрсәтеп әйтә куйды. </i>С.Рафиков. <i>Сираҗи, ишектән чыкканда, итекчегә барып әйтә куйды. </i>Г.Ибраһимов. <i>Галәк бабай аны, башын иеп, тыңлап торды һәм, Газинур җырлап бетергәч, әйтә куйды. </i>Г.Әпсәләмов. <i>Ир кешеләр, дип, сузып кына әйтә куйды. </i>Н.Дәүли</p><p> <b>Әйтә салу </b><i>сир. к. </i><b>әйтеп салу</b>. <i>Гайрәт чәчеп әйтә салды егет: «Миннән – гөнаһ, синнән – изгелек!» </i>С.Сөләйманова. <i>Вәли, кулындагы картаны өләшә-өләшә, әйтә салды. </i>Г.Ибраһимов. <i>Бу юлы әлеге тавыш, үпкә белдергән сыман итеп, илереп әйтә салды</i>. М.Хәсәнов</p><p> <b>Әйтә тору </b>1) Даими рәвештә, һәрвакыт әйтү. <i>[Рөстәм:] Һәр көн саен иртә белән: – Тагын биш кенә көн калды, тагын дүрт кенә көн калды! – дип әйтә торды. </i>Г.Кутуй</p><p>2) Кат-кат әйтү, әйткән өстенә әйтү; кисәтеп, берничә тапкыр әйтү. <i>Мин шулай кычкыра торам, ә укытучым: «Авызыңны тагын да зуррак итеп ач, зуррак», – дип әйтә тора. </i>Н.Дәүли. <i>Әби, елан дошман була, дип әйтә торган иде</i>. Х.Гатина. <i>Безнең генерал әйтә торган иде: солдатны пуля түгел, паника үтерә, дип</i>... Ә.Еники</p><p> <b>Әйтә язу </b>Чак әйтмичә калу</p><p> <b>Әйтеп алу </b>Бер-ике сүз белән, кыска гына әйтү. <i>Ничектер, тел очына килеп, быел беренче класска укырга кергән балаларның саны дүрт-биштән узмаганын әйтеп алды. </i>Н.Акмалов. <i>Ә сөйләшергә туры килгән чакларда инде, бик кыска-кыска гына, өзек-өзек кенә әйтеп ала. </i>А.Шамов</p><p> <b>Әйтеп бару </b>1) Рәттән, бер сүзен дә калдырмый, эзлекле рәвештә әйтү. <i>Надан иде ул, катып калган бүкән иде. Миңа үчләшеп бәйләнгән саен, мин аңа кем икәнлеген әйтеп бара идем</i>. Т.Миңнуллин</p><p>2) Һәр билгеле булган мәгълүматны тапшыру, даими җиткереп тору</p><p> <b>Әйтеп бетерү </b>1) Уйлаганны, күңелдә булганны тулысынча әйтү. <i>Әти бер кызса, хәтер саклыйм дип тормый, күңелендәгесен ахрынача әйтеп бетерә. </i>Г.Тавлин. <i>– Ярар инде, – диде Мэлс, савытын этеп куеп. – Әйтеп бетерсәм, якалап кына калмассың, дип куркам. </i>Ф.Садриев</p><p>2) Артык, кирәкмәс сүзләр, әллә ниләр әйтү. <i>Хуҗа тагын әллә нәрсәләр әйтеп бетерде. Янады, куркытты. </i>Н.Дәүли</p><p> <b>Әйтеп бирү </b>1) Аңлаешлы, анык, төгәл итеп әйтү, фикерне җиткерү. <i>Уңай герой. Аның тормыш өчен, укучы өчен булган әһәмиятен, кыска гына итеп, ничек әйтеп бирергә соң? </i>Казан утлары</p><p>2) Һичнәрсә яшермичә, ачыктан-ачык дөресен әйтү. <i>Зәнфирә бүген хисләрен яшермичә әйтеп бирде, тәүге мәртәбә аны аркасыннан кочты, күкрәгенә кысты. </i>Ф.Садриев. <i>Нургали, Саҗидә җиңгәсенең шул хәлен сизгәндәй, аз гына тынып торды да туп-туры әйтеп бирде. </i>Ә.Еники</p><p>3) Аңлату, өйрәтү, белергә ярдәм итү. <i>Сафа карт, яз чыккач ук, әткәйгә моның юлларын өйрәтте: нәрсә ашатырга, ничек эчертергә, көн саен ничек аз-аз гына йөртеп кайтарырга – һәммәсен әйтеп бирде. </i>Г.Ибраһимов</p><p> <b>Әйтеп җибәрү </b>1) Кинәт кенә кискен итеп берәр нәрсә әйтү. <i>Кызның тиктормас теле: – Кирәгең юк! Эчәсем килми! – дип әйтеп җибәрмәсенме. </i>Д.Аппакова. <i>Шул минутта башыма килгән бер нәрсәне әйтеп җибәрдем. </i>Ф.Әмирхан</p><p>2) Кемгә дә булса, сөйләмендә тоткарланып торганда, кирәкле сүзне әйтеп, фикерен дәвам итәргә булышу</p><p>3) Кем аркылы булса да әйтү, ишеттерү. <i>Безгә әйтеп җибәрүенә караганда, Гыйлемдар үзе, иртәгә иртә белән, дәрес башланганчы ук кайтып җитәргә тиеш иде</i>. Х.Сарьян</p><p> <b>Әйтеп йөрү<i> </b>к. <b></i>әйтеп чыгу </b>(<i>2 мәгъ.</i>). <i>[Авыл малайлары] «Сабир кайткан, Сабир!» – дип, бөтен авылга әйтеп йөрерләр. </i>Н.Дәүли. <i>Аннары үзе кебек иптәшләре белән, өйдән өйгә кереп, колхозчыларга җыелыш буласын әйтеп йөрде. </i>Г.Әпсәләмов</p><p> <b>Әйтеп калдыру </b>1) Эшләнергә тиешле эшне яки әйтеләсе сүзне кем аша булса да хәбәр итү, җиткерү</p><p>2) Үзенең милкен мирас итеп тапшыру турында васыять итү яки ни дә булса эшләү, я булмаса, эшләнү мөмкинлеген үләреннән алда әйтү. <i>Ә Шәйхи карт, бер дә әллә кемгә түгел, үз нәселләренә әйтеп калдырган икән. </i>М.Мәһдиев</p><p> <b>Әйтеп калу </b>1) Берәр нәрсәне мөмкинлектән файдаланып, вакыт булганда яисә җае чыкканда әйтү, әйтергә өлгерү. <i>Хатын-кызлар әнә шулай, бер-берсен бүлә-бүлә, үз карашларын әйтеп калырга ашыгалар. </i>М.Галиев</p><p>2) Артыннан әйтү, китеп барганда әйтү. <i>Хизбулла исә, никах укыткан кәләшеннән колак кагу хурлыгын күтәрә алмыйчамы, Идрисне күргән саен, шкаф хәтле кибетеннән башын чыгарып, берәр усал сүз әйтеп кала иде. </i>К.Нәҗми</p><p> <b>Әйтеп карау </b>Әйтергә омтылу, әйтеп аңлатырга тырышу. <i>Бер генә түгел, йөз әйтеп караган инде аңа – яхшылык белән дә, усалланып та</i>. В.Нуруллин. <i>Асылгәрәй карт аларга бу эшләренең дөрес түгеллеген әйтеп карады, чөнки Сталин мәкаләсендә дә колхозга көчләп кертергә кушылмаган иде</i>. Ф.Бәйрәмова</p><p> <b>Әйтеп килү </b>Күптәннән, алдан ук, кат-кат әйтү. <i>[Мәрьям:] Мин дә картка күптән әйтеп киләм инде. </i>Ф.Әмирхан</p><p> <b>Әйтеп китү </b>Сүз уңаенда әйтү. <i>Мисалга шуны әйтеп китик: Сабитның гомерендә дә төш күргәне юк, ята, мендәргә башы тиюгә йоклап китә, кай ягына ятса, шул хәлдә уяна, селкенми дә, кыймшанмый да! </i>А.Гыйләҗев. <i>Дөрес, шагыйрь көчкә каршы көч куелу кирәклеген әйтеп китә. </i>Г.Нигъмәти. <i>Парижда извозчиклар юклыгын әйтеп киттем. </i>Г.Гобәй. <i>Ләкин ул чакта, көн салкын булуга карамастан, күпер төбендәге Казанка бозының нигә шулай, эреп, боткага әйләнгәнен әйтеп китүне кирәк дип саныйм. </i>В.Нуруллин</p><p> <b>Әйтеп кую </b>1) Көтмәгәндә, уйламаганда яки кинәт әйтү. <i>Гафият, ярты юлны, бер сүз дәшмичә, әллә нидә бер башын чайкаштыргалап, үзалдына сөйләнгәләп барды да кинәт әйтеп куйды. </i>И.Гази. <i>Кай мизгелләрдә [Хәлил абый] аерым сүзләрне кычкырып-кычкырып әйтеп куя. </i>А.Шамов</p><p>2) Алдан әйтү; кисәтү; искәртү. <i>[Зифа:] Кичтән әйтеп куймагач, мин белмәдем. </i>М.Фәйзи. <i>Бары мин сиңа алдан әйтеп куям. </i>Ф.Әмирхан</p><p> <b>Әйтеп салу </b>1) Уйлаган, кичергән, күңелдә булган нәрсәләрне турыдан-туры, ачыктан-ачык әйтү. <i>Васильеваның өен карагач ясалган нәтиҗә турында берни дә яшермичә әйтеп салдылар. </i>Ф.Галиев. <i>Әле уй-хисләремне туры гына әйтеп салырга телем әйләнмәсә дә, ияреп кайтуымның тикмәгә генә түгеллеген чамалады Нәбирәм. </i>Ә.Фазылҗанов</p><p>2) Һич уйламаганда арттырып, ялганлап әйтү, берәр нәрсәне уйламыйча әйтү. <i>Җитмәсә, тагы аңа, ялганлап, «заводта эшлим» дип әйтеп салдым. </i>М.Гали</p><p> <b>Әйтеп ташлау </b>Кинәттән яки көтмәстән әйтү, әйтелергә тиеш булмаганны ялгыш әйтү. <i>Ярый әле, Сашаның аккордеонын алгач, моны миңа ефрейтор Кузин үзе дә сизмәстән әйтеп ташлады. </i>Җ.Тәрҗеманов. <i>[Ханым] Сүз югыннан – сүз, дигән шикелле: «Сезгә өстәге урыннар гына калды, монда минем ирем утыра», – дип әйтеп ташлады. </i>З.Садыйков</p><p> <b>Әйтеп тору </b>1) Әле, хәзер әйтү. <i>Мәрдән абзый каршы әйтеп торуның файдасыз икәнен белә иде, эндәшмәде. </i>Г.Гобәй. <i>Сүзсез йөрәгендә күпме сагыш, борчылу таш булып ятканлыгын аның җитди, моңсу кара күзләре үк әйтеп тора иде. </i>Ә.Еники</p><p>2) Әйтеп яздыру, язып барырлык итеп әйтү. <i>[Сабит телефоннан Иван Иванович белән сөйләшә] Теге якта язып алырга ниятләделәр бугай, ул иҗекләп әйтеп тора башлады. </i>А.Гыйләҗев. <i>Мин, папирос тартмасы өстендә арлы-бирле йөренгәләп, профессорга ниләр кирәклеген әйтеп торам. </i>А.Расих. <i>Күктән аңа кемдер әйтеп тора да, шуны әдип кәгазьгә генә төшереп барадыр кебек</i>. Ә.Еники</p><p>3) Берәр нәрсәне кабат-кабат әйтү. <i>[Бәдри:] Әйтеп торам ләбаса сиңа, ут яктысында укый алмыйм, дип. </i>М.Фәйзи.<i> Әйтеп торам бит мин сезгә: мондый хәлнең булуы мөмкин түгел. </i>Ф.Садриев</p><p>4) Әйтелгәннәргә, алдан билгеле булганга өстәп әйтү. <i>Будкага килгәне бар… ләкин ул кадәресен әйтеп тору кирәк микән? </i>Г.Гобәй</p><p>5) <i>күч. </i>Нинди дә булса берәр эшнең яки гамәлнең билгесен чагылдыру, шуның нәтиҗәсен ап-ачык итеп күрсәтү. <i>Аның кыюлыгын, фидакярлеген түшендәге югары хөкүмәт бүләкләре – ике хәрби орден гына да әйтеп тора. </i>Г.Тавлин. <i>Бу исә аның озак вакыт тышта, кояшта булуы турында әйтеп тора иде. </i>Н.Фәттах. <i>Челтәрле тимер рәшәткәләр, биек таш коймалар, бизәкле авыр капкалар – барысы да монда эшлекле һәм мул тормышлы сәүдәгәрләр рәхәт чиккәнен әйтеп тора. </i>Р.Кәрами</p><p> <b>Әйтеп үтү<i> </b>к. <b></i>әйтеп китү</b>. <i>Колхоз рәисе --- колхозга искиткеч зур ярдәм күрсәтүебезне әйтеп үтте, кат-кат рәхмәт белдерде. </i>С.Хафизов. <i>Соңга таба бер зенит пулемёты бирделәр, ул турыда бераз түбәндәрәк әйтеп үтәрмен әле. </i>Ә.Галиев</p><p> <b>Әйтеп чыгу </b>1) Башыннан ахырына кадәр әйтү, тулысынча әйтеп бетерү. – <i>Әптелбәр, …иһиэ …иһиэ …синең …ә …ә …әтиең юк, диде миңа! – дип көчкә әйтеп чыга Габдулла, һәм күз яшьләре аны әүвәлгедән дә ныграк буалар. </i>Ә.Фәйзи</p><p>2) Һәрберсенә, барысына да берәм-берәм әйтү</p><p> <b>Әйтеп яту </b>Хәзерге моментта әйтү, әйтергә кирәк табу. <i>Бәхетенә – һава хәлен әйтеп яталар икән. </i>М.Мәһдиев</p></p>
</table>
</body>
</html>