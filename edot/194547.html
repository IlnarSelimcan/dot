 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖӨЙ </b> <i>и.</i> 1) Тукыма, тире һ.б. нәрсәләрнең кисәкләрен бер-берсенә тегеп беркеткән эз. <i>Ямавы бар, җөе юк. </i>Табышмак. <i>Биредәге керләр тышкы ягы белән, җөйләре эчтә калдырылып эленгән иде</i>. А.Хәлим. <i>Кыйгач тукыманы уң яктан каеп, тискәре якка әйләндерәләр дә, каеган җөйне каплатып, күренми торган итеп тегеп куялар яки уң яктан элеккеге җөй эзеннән кайыйлар.</i> Йорт эшләре</p><p>2) Тегүдә энә атламы, энәне бер чәнчеп алу белән икенче чәнчеп алу арасы. <i>Тегү эшен дөньяда иң җаваплы һөнәр дип санаучы, һәр җөен уйлап-нечкәләп ясый торган Насибә өстәле янында тураеп басты, энәсен чәнчеп куйды ---.</i> М.Маликова</p><p>3) Тегү яки чигүдә тукыма өстендә энә йөртү; җөй салу ысулы. <i>Сабак сыман җөй белән, гадәттә, чәчәк сабакларын чигәләр. </i>Йорт эшләре.<i> Болар [чәчәкләр] барысы да тамбур җөе белән яшел, сары, чия кызыл кебек ачык төсле тукымаларда башкарыла</i>. Идел. <i>Тамбур җөе. Кузла җөе</i></p><p>4) Берничә кисәктән ялгап эшләнгән әйберләрнең тоташкан урыны; җек.<i> Үзең беләсең бит, Зәйтүнә, торбаларның бер җөе генә ярылса да, күпме хезмәт юкка чыгачак. </i>М.Маликова. <i>Бер эшсез кеше кебек, түшәмдәге ярыкларга, җөйләргә, почмактагы обой җыерчыкларына, шкаф җекләренә, идән ярыкларына кадәр күздән кичерде.</i> Р.Вәлиев. <i>Идәннең җөйләрен кысу – нык түземлек һәм осталык сорый торган эш ул. </i>Йорт эшләре</p><p>5) Операциядән яки ярадан соң тәндә калган эз. <i>Карар күзгә сөйкемле ул [Кәримә], буе-сыны килешле, йөзе чиста, дөрес, нәкъ чигә сөяге өстендә битен нәрсәгәдер эләктереп ертудан калган җөй эзе бар, ләкин ул зарарсыз, аз гына беленеп тора... </i>Ә.Еники. <i>Күрәсен күргән икән бу тән, хәтта артыгын да, дип уйлады Шәйдулла, Мирзаның күкрәгендәге һәм аркасындагы яра җөйләрен сыпыргалады. </i>М.Хуҗин. <i>– Күптән түгел генә кызы кайтып китте бугай аның, – диде Разыя, сөрмәле күзләрен врачның яңагындагы зур җөйгә төбәп. </i>М.Шаһимәрдән</p><p>6) Нинди дә булса бер җирлекнең ярылган, ергаланган, җәрәхәтләнгән урыны. <i>Аксый-аксый, «җөй» буйлап атлыйм. Шушы кечкенә генә яра да басуны шактый зарарлап өлгергән: ике яклап та әллә ничә адым җирдә бодай бөтенләй кәрлә, ә беткән төшендә – зур бер пеләш мәйдан. </i>И.Низамов</p><p>7) <i>лингв</i>.<i> неол. </i>Ике сүз, нигез белән аффикс (морфемалар) тоташкан урын. <i>Өченче синтагмада исә беренче җөйдә [п] һәм [б] фонемалары чиратлашса, икенче җөйдә -лы комплексы нуль фонема белән алышынды</i>. М.Зәкиев</p><p> ◊ <b>Җөенә чөй кагу</b> Эшне бозу, эш-гамәлләренә аркылы төшү. <b>Җөен җөйгә китерү</b> 1) Тигез атламнар белән, тигез җөй салып тегү; 2) Бөтен төр эшләрне дә, шартларын китереп, пөхтә, оста итеп эшләү.<i> Әнисе терәүне дә җөен җөйгә китереп обойлаган булган да ---. </i>Ф.Шәфигуллин; 3) Оста, матур итеп, тәмен белеп сөйләү. <i>Җөен җөйгә китереп, сәлам бирдем.</i> Т.Галиуллин. <b>Җөй сүтә башлау </b>Бөлә, ярлылана, бирешә башлау. <i>Гаделша гаиләсе дә җөй сүтә башлады. </i>Р.Ишморатова<b></p></p>
</table>
</body>
</html>