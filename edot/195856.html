 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИЛҺАМЛАНУ </b> <i>ф.</i> <b>1.</b> Эшкә, иҗатка теләк, дәрт тою, илһам алу, рухлану. <i>Мин гашыйкмын сиңа – серем ачык, Илһамландым синең яктыдан. </i>Г.Габдулла. <i>Һәм ул [мәхәббәт] башка хисләр арасында аерым бер хис кенә түгел, --- әйтерсең лә ул барлык хисләрнең сүнмәс илһамлануы, аларның дөрләп януы ---. </i>Тигез гомер итегез!</p><p><b>2. илһамланып</b><i> рәв. мәгъ.</i> Күтәренке күңел белән, рухланып, дәртләнеп. <i>--- мөдирнең күңеле булды, көлеп җибәрде: – Эш шуңа терәлеп калса, без сезгә ярдәм кулы сузабыз, барыгыз, ял итеп, илһамланып кайтыгыз. </i>С.Сөләйманова. <i>Кыз илһамланып сөйли башлады. </i>М.Маликова. <i>Илһамланып кул болгаучы дирижёрның таягын тартып алды да, залга таба борылып, нәзакәтле генә баш игәч, шашынып, бөтен гәүдәсе белән калтырап, ике кулын да селтәргә тотынды. </i>Р.Вәлиев</p><p> <b>Илһамланып алу </b>Кыска гына вакытка, аз гына илһамлану</p><p> <b>Илһамланып йөрү </b>Әле, хәзерге вакытта илһамланган халәт кичерү</p><p> <b>Илһамланып килү </b>Озак вакытлар дәвамында илһамлану, даими илһамланган халәт кичерү. <i>Бу кечкенә мәкаләмне язар алдыннан, мин, Гомәр ага Бәширов һәм аның иҗаты турында бик күп кенә уйланып, ничектер илһамланып килдем-килдем дә, кәгазь-каләм алып язарга гына утыргач, кинәт куркып икеләнә калдым. </i>Х.Сарьян</p><p> <b>Илһамланып китү</b> Ниндидер бер этәргечтән кинәт кенә дәртләнү, рухлану, илһамлану. – <i>Менә болай! – Гамил, ихласланып вә илһамланып китеп, куллары белән тубыкларына кадәр төшеп күрсәтте. </i>Ф.Яхин. <i>Шигырьләр күп укылды бу арада. Алар йогынтысында үзем дә илһамланып киттем, ---. </i>М.Маликова. <i>Сәетҗан бабай бу вәгазьләрне Искәндәр белән Улинәгә ихлас күңеленнән сөйли. Аның тирән җыерчыклар баскан йөзе тәмам илһамланып, яктырып китә.</i> Р.Фәизов</p><p> <b>Илһамланып кую </b>Кинәт илһамлану</p></p>
</table>
</body>
</html>