 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БУЛУ </b> <i>ф.</i>  <b>1.</b> 1) Чынбарлыкта, вакыт һәм пространствода урын алып тору. <i>Җеннәр төнге сәгать уникегә хәтле богауда булалар. </i>Татар мифлары. <i>Дөньяда ничә җан булса, шунча йөрәк, шунча табигать бар; һәм шунча теләк вә әмәл бар. </i>Г.Ибраһимов. <i>Шул җыр булмаса – җирдә беркайчан да Таһир Зөһрәне яратмас иде. </i>Р.Әхмәтҗанов. <i>Менә нәрсәне истә тотарга кирәк: һәркем үз урынында булсын. </i>И.Гази</p><p>2) Берәүнең милке, байлыгы саналу, аның карамагына керү, файдалануында тору. <i>Әлтафи – класста иң зур малай, аның кесәсендә һәрвакыт чакматаш белән филтә һәм бакчада үстергән яшел тәмәке булыр. </i>М.Мәһдиев. <i>Хөррият булгач, эшлисе килми, Ашыйсы килә, дустым. </i>Г.Афзал. <i>Чикерткәнең биш баласы була – өчесе малай, икесе кыз. </i>Ә.Еники. <i>Бүлмәнең булу-булмавын белү максатыннан, кичке җидегә кадәр тулай торак ишек төбендә утырдык. </i>Татарстан яшьләре // <i>юн. килешендәге тәмамлыктан соң</i> Берәүнең карамагына, милкенә күчү. <i>Өзелеп сөярмен, Үземә булсаң гына. </i>Җыр</p><p>3) Кемдер сыйфатында яшәү, тору. <i>Кыскасы, җыр, көндәлек тормышта турылыклы юлдаш буларак, авыл халкын военкомат ишегенә кадәр озатып куя иде. </i>М.Мәһдиев. <i>Балаларга – йомшак, ягымлы, кирәгенчә таләпчән һәм каты куллы ана, иренә игелекле һәм тугры хатын була белде... </i>Ф.Латыйфи</p><p>4) Табылу, килеп чыгу; мөмкинлек, шартлар туу</p><p>5) Барлыкка килү; хасил булу; ясалу. <i>Анда җиләк тә булмый иде. </i>М.Мәһдиев. <i>Яктылык барда – биеклек күләгәсез булмый. </i>М.Әгъләмов</p><p>6) Үсү, уңу (иген һ.б.ш. турында). <i>Бөтен сынамышлар буенча, уңыш мул булырга тиеш иде – халык, җиң сызганып, кыр эшенә тотынды. </i>М.Мәһдиев // Яралу, туу, үсеп чыгу</p><p>7) Әзерләнеп бетү, өлгерү // Өлгереп җитү, җитлегү</p><p>8) Булып узу, фактка әйләнү. <i>Шәяхмәтнең беренче кат өйләнүе ундүртенче елда булды. </i>М.Мәһдиев</p><p>9) Җитү, килү, туу (ел фасыллары, көн-төн турында).<i> Иртә булды, [алар атка] атландылар. </i>М.Госманов. <i>Әллә соң, мин йоклаганда, кыш була башлаганмы? </i>Г.Галиев</p><p>10) Тулу; үтү. <i>Ул арада, балага биш яшь ярым була. </i>Г.Гобәй</p><p>11) Барып чыгу, уңышлы тәмамлану. <i>– Булмый, – диде, чырылдавык тавыш белән, Бикташов. – Булдыра алмыйм. </i>А.Гыйләҗев. <i>– Булды бу! – диде Шәймәрдән агай, эченнән генә кәефләнеп ---. </i>Ә.Еники. <i>– Булды болай булгач, – диде Нигъмәтулла абзыкай, сүзне тизрәк бетерәсе килеп. </i>Ә.Еники</p><p>12) Үтәлү, гамәлгә ашу. <i>Исемлек тикшерү менә болайрак булды. </i>М.Мәһдиев. <i>Булмады, бәхет булмады. </i>М.Мәһдиев</p><p>13) Үткәрелү-оештырылу, үтәлү-башкарылу. <i>Бу арада митинг буласы бит. </i>Г.Коләхмәтов. <i>Җыелыш була, Газзәгә байрак тапшырасы бар. </i>С.Баттал. <i>Елмаерга тырыштык, булмады. </i>М.Мәһдиев. <i>Аның дәресе дүшәмбедә беренче сәгать булганлыктан, соңга калучылар да, йоклап утыручылар да була. </i>М.Мәһдиев // Игълан ителү, белдерелү, әйтелү // Бирелү (рөхсәт һ.б.ш. турында)<i>. Мин инде, әни, әгәр сезнең рөхсәтегез булса, быел --- өйләнергә, диебрәк йөри идем. </i>Г.Бәширов</p><p>14) Барып-килеп җитү, ишетелү, әйтелү (сүз, хәбәр, яңалык, хат һ.б.ш. турында). <i>Мөселманнар җыелышына кереп, җәнҗал куптарган Абдул икәне мәгълүм булды.</i> Г.Ибраһимов</p><p>15) Берәр максат белән кайда булса да бару, кемгәдер керү. <i>Гомеремнең икенче яртысында мин бик ерак илләрдә булдым ---. </i>М.Мәһдиев. <i>Минем котыпта булганым юк, әмма папанинчыларга кабатланмас хөрмәт саклыйм. </i>А.Гыйләҗев // Катнашу. <i>Маслов губком бюросы утырышында булу сәбәпле, Һидият аны барган көнендә күрә алмады. </i>Ш.Камал</p><p>16) Вакытны белдергән сүзләрдән соң килеп, берәр җирдә шулкадәр вакыт тору яки үткәрү. <i>Без анда озак тормыйбыз, ике, өч, күп булса – дүрт көн булырбыз. </i>Г.Ибраһимов</p><p>17) Әзерләнеп бетү (берәр җиргә бару, нәрсә дә булса эшләү өчен)</p><p>18) Чагыштыруны белдергән сүзләрдән соң килеп, сиземләүне белдерә; тоелу. <i>Коридор буйлап, электр тогы узгандай булды ---. </i>М.Мәһдиев. <i>Кыек авыз турында сүз кузгату Исәнтәйнең өстенә салкын су койгандай булды. </i>Н.Фәттах. <i>Шулай да, Әмин Буранбаевич, сез әйткән язгы боздай булса булыр, мин үз фикеремне үзгәртми торам. </i>Х.Сарьян</p><p>19) Тартымлы исемнән соң: тәэсир итү, йогынты ясау; тию. <i>Бар нәрсәсен төяп алып китсен. Соңыннан миңа бәласе булмасын. </i>Г.Камал</p><p>20) Чыгыш килешендәге тәмамлыктан һәм иясез җөмләдәге<i> -п, -рга, -са </i>форм. соң: эшли алу, булдыру, хәлдән килү. <i>Синнән булмаса, үзем сөйләшәм. </i>М.Мәһдиев. <i>[Клараның җиңгәчәсе:] Һи, мут күз, Иркә туташымны колхоз эшенә чыгарып имгәтер идеңме әллә? Булыр синнән, денсездән… </i>Ә.Еники, <i>Мондый товар белән хан сараена да, Казаннан көнбатыштагы башка мәмләкәтләргә дә үтеп кереп була. </i>Ф.Латыйфи</p><p>21) Һава торышы турында: яңгыр, кар яву; кояш яктырту һ.б. <i>Ничек инде караңгы була, дөнья аларныкы инде. </i>Ф.Әмирхан. <i>Икенче, өченче көнне дә тоташ яңгыр булды. </i>М.Мәһдиев</p><p>22) иярчен вакыт җөмләдә тартымлы исем фигыльдән соң килеп, бер-бер артлы барган вакыйга-хәлләрне атаганда: шунда ук, хәзер үк, дигән мәгънәне белдерә. <i>Үзе – бер карыш, сакалы биш карышның сикереп төшүе була, болар дөнья куптарып сугыша башлыйлар. </i>Әкият. <i>Егетләрнең җиргә сеңүләре булды, арыш өстен шаулатып, көчле җил исеп китте, һәм, яман үкереп, зур кара күләгә шуып узды. </i>Ә.Еники. <i>Шәмсинең сикереп менүе булды, атлар тагын элеп алып чаба башладылар. </i>Г.Бәширов</p><p>23) Иясез җөмләдә: җитте, җитәр, бетте, дигән мәгънәне белдерә. <i>Туй агасы: [Исламга] Булдымы? Җырлап бетердеңме? [диде]. </i>Т.Миңнуллин</p><p>24) <i>юкл. форм. </i>Иясез җөмләдә: мөмкин түгел, ярамый, дигәнне белдерә. <i>– Алдама, – дип әйтә китап. – Алдамый булмый, – ди дөнья. </i>Г.Афзал. <i>Аңа хәзер кайнар аш кирәк, ансыз булмый. </i>Э.Касыймов</p><p>25) Диалогта, ким җөмлә сыйфатында килеп: риза булуны, килешүне белдерә; ярый, яхшы, эшләнер. <i>– Вәгъдәме? – Булды – вәгъдә! </i>Ә.Еники. – <i>Абдуллиннан [кымызны] кәрзине белән алып бир! – Була ул! – диде озын егет</i>. Ә.Еники</p><p>26) Чыгыш килешендәге исемнәрдән соң килеп, кисәтеп куюны, боеруны белдерә. <i>Үпкәләштән булмасын, үзе гаепле. </i>Ә.Еники</p><p>27) Инфинитив формадагы, <i>-макчы/ -мәкче, -рга/-ргә, -асы, -мак/-мәк</i> формасындагы фигыльләр белән килеп, ниятләүне белдерә. <i>Шәяхмәт, тәмле тел белән, тынычлык урнаштырмакчы булды. </i>М.Мәһдиев. <i>Мине, кунак дип, түр өйгә яткырмакчы булганнар иде, ләкин мин туй мәҗлесе өчен шулкадәр тырышып юган-җыештырган җиргә кереп ятарга бер дә теләмәдем. </i>Ә.Еники. <i>Булатлар шунда, капка төбендә, аны көтәчәк булдылар. </i>Г.Ибраһимов. <i>Бөтенләй үк китеп барганчы, бикә үзләренең өйләре янына да сугылырга булды. </i>Н.Фәттах</p><p>28) <i>-нда, -да</i> формасындагы фигыль белән килеп: дәвам итү, дигәнне белдерә. <i>--- берни белми йоклавында булды. </i>Н.Фәттах</p><p>29) <i>-ырдай/-рдай</i> формасындагы фигыль белән килеп: чарасызлыкны белдерә. <i>Бик килердәй булырсың – без булмабыз. </i>К.Тинчурин</p><p>30) Киләчәк заман сыйфат фигыль белән килгәндә, зарурлыкны, кирәклекне белдерә. <i>Сөйсәң, ярның сөй матурын, Сөйгәч, аласы була. </i>Җыр // Катгый боеруны белдерә. <i>Хәзер үк саласы бул галошыңны! </i>К.Тинчурин // Боерык фигыльнең юклык формасында, катгый тыюны, кисәтеп куюны белдерә. <i>Күренеп йөрисе булма!</i></p><p>31) Башка формадагы фигыльләр янында хикәяләүне белдерә. <i>Кырмыска оясына таяк тыгып бутар да китте барды булыр. </i>И.Гази. <i>Ул [Габдулла] агач заводында кара эшче булып тамак туйдыра булган. </i>Г.Ибраһимов</p><p>32) Билгесез үткән заман хикәя фигыль формасындагы фигыльләр янәшәсендә: юри генә эшләү, кылану, мәгънәләрен белдерә. <i>Ул, җиңелчә гаҗәпсенү белән, миңа караган булды. </i>Ә.Еники. <i>[Хәлил Шимаев] Кайткач, Мәрвәр ханымның ашын ашады, чәен эчте, нәрсәдәндер зарлануын тыңлаган булып утырды. </i>Ә.Еники. <i>--- имеш, зоология укытучысына корчаңгы йоккан, шуңа күрә, дәрес вакытында, сәгать караган булып, бер кашынып ала икән. </i>М.Мәһдиев</p><p>33) Шарт һәм хәл фигыльләрдән соң килеп: мөмкин, дигәнне белдерә. – <i>Табылдыкны бирсә дә була. – Була, ник булмасын. </i>Н.Фәттах. <i>Мәхәббәткә каршы нәрсә әйтеп була? </i>Ә.Еники</p><p>34) <b>булыр </b><i>Икән</i> ярдәмче фигыле белән берлектә, ачулануны, гаҗәпләнүне белдерә. <i>Булыр икән бу хәтле дә теңкәгә тигән эсселек! </i>Ә.Еники</p><p>35) <b>булса </b>Үткән заман сыйфат фигыль янәшәсендә үкенүне белдерә. <i>Эшләнгән булса, мондый хәлгә төшмәс идек</i></p><p>36) <b>булдымы </b>Эш-хәлләрне санаганда: әйеме, аңлашылдымы, шулай бит, дигәнне белдерә</p><p>37) Исем, сыйфатлар белән кушма хәбәр ясый. <i>«Җиңел» генә дигән эш шактый авыр булып чыкты. </i>М.Мәһдиев. <i>Бер көн эчендә басу ала-тилә булып калды. </i>М.Мәһдиев. <i>Аңа җылы, рәхәт булып китте. </i>Н.Фәттах. <i>Аннан, ир бала, әнисенең җылы канаты астында гына үссә, нечкә көпшә кебек зәгыйфь, йомшак, кыюсыз була… </i>Ә.Еники</p><p>2<b>.</b> <i>кер. сүз функ. </i>1) Фигыль янында килгәндә: шулай итү хәерлерәк, мәгънәсен белдерә. <i>Булмаса, кайтыйк, карчык, [балык] чиртми башлады. </i>Г.Минский</p><p>2) <b>була, булды </b>Димәк, дигәнне белдерә. <i>Алмыйм, дигәч, алмыйм була. Зинһар, юкка бәйләнмәгез. </i>Г.Коләхмәтов</p><p>3) Югыйсә, юкса; алайса; һич югында. <i>Булмаса, матурлыкны без үлчәп күрик… </i>Ә.Синугыл-Куганаклы.<i> Үзем сөйләшеп карыйм, булмаса! </i>А.Гыйләҗев</p><p>4) Бәлки. <i>[Камилне «китәргә ашыкма» дип кыстаучы Сөләйман:] Син, булмаса, бүген төнге поезд белән китәрсең. </i>Һ.Такташ</p><p>3<b>.</b> <i>бәйл. функ. </i>1) <b>буларак </b>Баш килештәге исемнән соң: кемдер сыйфатында, ниндидер сәбәптән, шулай булган өчен, мәгънәсен белдерә. <i>Инде мин, олы кеше буларак, үземнең гомеремдә алган тәҗрибәдән чыгып, бернәрсә әйтмәкче булам: дөньяның төрле вакыты була. </i>М.Мәһдиев</p><p>2) <b>булып</b> Хезмәтендә, эшендә, вазифасында, сыйфатында, мәгънәсен белдерә.<i> – Без фәлән патшалыктан илчеләр булып килдек, – ди юлчы</i>. Ә.Еники // Исемнәрдән һәм сыйфатлардан соң нәрсәгә булса да охшату, чагыштыру, мәгънәсендә; кебек, шикелле, сыман. <i>Әле генә бит сабан тургайлары яшел уҗым өстендә ук булып атылып сайрыйлар иде. </i>М.Мәһдиев. <i>И телем – таныш мәкальләр, Әбиләр кылган дога – Ташландык мәктәп түрендә Көзге җил булып ела!</i> Г.Афзал. <i>Тик буйга таза ирнең куе кашлары бер-берсенә тартылган, иреннәре кысылган, шуңадыр, ахры, йөзе артык җитди, хәтта караңгы чырайлы булып күренә</i>. Ә.Еники.<i> Шәмси караңгыда аеруча зур булып күренгән бу кешенең монда, Сиваш уртасында, берүзе нишләп торуын төшенеп өлгергәнче, ул, карлыккан тавыш белән: – Кабельгә бәрелмә! – диде. </i>Г.Бәширов</p><p>4<b>.</b> <i>терк. функ. </i>1) <b>булсын </b><i>кбт. форм. </i>Һәм, да/дә, мәгънәсен белдерә. <i>Соңгы елларда аңа митингларда булсын, җыелышларда булсын, күп кенә чыгышлар ясарга туры килде. </i>А.Расих</p><p>2) Яки, яисә. <i>Кем белә, бәлки, яшь егетнең кич кунарга, булмаса чәйгә-фәләнгә килүе дә бик ихтимал. </i>А.Шамов</p><p>5. <i>кис. функ. </i>1) <b>булгач </b>Кабатлап әйтелгән сүзләр арасында килгәндә, көчле басым ясауны белдерә. <i>[Илгизәр:] Рәхәт булгач рәхәт инде. </i>Т.Миңнуллин</p><p>2) <b>булып </b>Гадәттә кабатланган исемнәр арасында килеп, хәтта, мәгънәсен белдерә. <i>Мәдинә булып Мәдинә --- Борһанны мыскыл иткәндәй, кәкрәеп торган була бит. </i>М.Хәсәнов</p><p>3) <b>булыр </b>Исем, алмашлык, хәзерге заман хикәя фигыльләр янәшәсендә чамалауны, фаразлауны белдерә, <i>-дер/ -дыр</i> кисәкчәсе функциясендә кулланыла. <i>Белә булыр: бала пәйгамбәрләр Кәнтәйлеккә аннан өйрәнгән. </i>А.Хәлим</p><p> <b> ◊ Булмаса булган икән </b>Берәр эшкә тәвәккәлләүне белдерә. <i>Бәй, аннан эш тормас, булмаса булган икән! </i>Г.Бәширов. <b>Булса (булырга) кирәк </b>Мөгаен, бугай. <i>Шулардан уңайсызланып булса кирәк, үзенчә сылтау табып, җәһәт кенә урыныннан торды. </i>Ә.Еники. <b>Булсын дип (эшләү), булсынга (йөрү, эшләү) </b>Чын күңелдән тырышып, көч куеп, яхшы итеп (эшләү). <i>Йокламый, бер ул йокламый, булсынга дип, булсынга, Ап-ак чәчле Вакыт булып, иелгән дөньясына... </i>М.Галиев.<i> Бер дә булсынга йөргән кебек түгел. </i>Г.Гобәй. <b>Булуы җиткән </b>Әхлакый яктан соң дәрәҗәгә җитеп бозылган, тәртипсезләнгән. <i>Малайның булуы җиткән: авызда – папирос, башта – кепканың тар козырёклысы. </i>Г.Гобәй</p><p> <b>Булып алу </b>Кыска вакыт эчендә булу. <i>Тик берчак төнлә әти белән әни арасында бу хакта җитди сөйләшү булып алды… </i>Ә.Мушинский. <i>Идарәдә, һәр иртәне диярлек, вакытлы утырышлар булып ала. </i>А.Гыйләҗев</p><p> <b>Булып бару</b> 1) Һәрберсе эшләнү, тормышка ашу</p><p>2) Акрынлап, эшнең ахырына, көтелгән нәтиҗәгә якынлашу</p><p> <b>Булып бетү </b>Башкарылуы, ахыргача тәмамлана алуы тәгаен күренеп тору. <i>[Килделе-киттеле сөйләүчеләр] Монда килеп, булып беткән эшне бүлмәкчеләр. </i>Г.Лотфи</p><p> <b>Булып җитү</b> Тиешле дәрәҗәдә булу, җитлегү.<i> Мин, үземнең лаеклы булып җитүемә һәм лаеклы рәвештә башкаруыма ышанып җитмәс борын, тынычлана алмыйм</i>. Г.Бәширов</p><p> <b>Булып калу </b>1) Элеккечә калу, үзгәрмәү. <i>Автор яңа әсәрләрендә дә туры, кыю сүзле булып кала</i>. Ә.Гадел. <i>[Китапта сүз] Гуннарның үзенчәлекле тормыш рәвеше, ирекле халык булып калу өчен алып барган көрәшләре, башка илләргә яулар оештырып, үзләрен дөньяга көчле кавем буларак танытулары турында бара</i>. С.Шәмси</p><p>2) Ниндидер вакытка, вакыйгага кадәр булырга өлгерү</p><p> <b>Булып китү</b> Билгеле бер моменттан соң, кинәт барысы да нинди дә булса сыйфатка, дәрәҗәгә ия булу. <i>Кичәге колхозчылар бер көндә эшче булып киттеләр. </i>А.Гыйләҗев. <i>Коточкыч дәһшәт урынына әверелде, җан өзгеч фаҗигаләр мәйданы булып китте бу – якты офыкларга сузылган җәйге ямьле юллар! </i>Ә.Еники. <i>Эш узгач, барыбыз да акыллы, зирәк булып китәбез</i>. Г.Бәширов</p><p> <b>Булып кую</b> Көтмәгәндә, кинәт булу. <i>Бу кечкенә буйлы энекәш киләчәктә Наполеон булып куярга да мөмкин әле. </i>З.Хөснияр</p><p> <b>Булып тору </b>1) Даими рәвештә яки еш кабатлану. <i>Андый хәлләр алгы сызыкта көн дә булып тора. </i>Х.Камалов. <i>Моның ише кансыз кыйнаулар еш кына булып тора иде. </i>Ә.Еники</p><p>2) Һәрвакыт булу. <i>Андый кешеләр, һәрвакыт, милләтнең горурлыгы булып торалар</i>. Р.Илялов</p><p> <b>Булып узу </b>Кайчандыр булу, булырга өлгерү. <i>Әлеге әсәрдә сурәтләнгән вакыйгалар Башкортстан төбәгендә үткән гасырда булып узган хәлләргә нигезләнгән</i>. В.Имамов</p><p> <b>Булып чыгу</b> Эш яки хәл көтелгәнчә, уйланылганча яки, киресенчә, көтелмәгәнчә булу. <i>Алар өчәү булып чыктылар</i>. А.Гыйләҗев. <i>Күз тиюнең бер катнашы да юк икән монда. Бар гаеп ала каргада булып чыкты. </i>Н.Сладков. <i>--- нихәл итмәк кирәк, чынбарлык хәтта хыялдан да көчлерәк булып чыкты</i>. Н.Фəттах</p></p>
</table>
</body>
</html>