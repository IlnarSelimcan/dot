 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КИЛЕШҮ </b> <b> I </b> <b> </b><i>ф.</i> 1) Бергә тыныч яшәү, бер-береңне аңлау, янәшә яши алу. <i>Бер кешенең булган, ди, хатыны. ---. Бу кеше хатыны белән ничек тә килешә алмый икән</i>. С.Сүнчәләй</p><p>2) Дошманлашуны, талашуны туктатып, дуслашу, татулашу. <i>Кояш Яңгыр белән күп кычкырышкач, Бере-берсен яманларга тырышкач, – Татулашты, килештеләр ахырда Бу көннән сүз көрәштермәскә бер дә. </i>Г.Тукай</p><p>3) Солых төзү. <i>Иллә мәгәр утыз сигезенче елда Шәйгәрдән комиссарга да чират килеп җиткән. Әүвәл аны, ниндидер зур килешү төзегәндә, ил вәкиле итеп, Кремльдән Кытайга озатканнар</i>. В.Имамов</p><p>4) Кемнең дә булса фикеренә, тәкъдименә кушылу; шуңа риза булу, күнү. <i>[Салчак] Мыек чылгыен селкеткәләп, авызын кыйшайтып уйлангандай итеп торды да, кинәт кенә юашланып, килешеп: – Ярар, – диде. – Мин сиңа ачуланмыйм, син дә миңа ачуланма, тәгин углан.</i> Н.Фәттах. <i>Безгә, Валентин Васильевич белән баш кагып, килешүебезне белдереп утырудан башка чара калмаган иде кебек</i>. Р.Мөхәммәдиев</p><p>5) Нәрсәгә дә булса буйсыну, күнү; берәр төрле хәлгә карата түземлелек, чыдамлылык белән карый башлау.<i> Ахыр тора-бара күнектеләр, килештеләр, чөнки Бәһрам бәк алан һәм гот тарафларына яу йөреп, шактый табышлы булып кайтты</i>. М.Хәбибуллин. <i>Садыйк карт --- көннәрен эшсез үткәрү белән һич тә килешә алмый иде</i>. А.Алиш</p><p>6) Сатулашып, әйбернең бәясе турында ризалашу. <i>Байтак кына сатулашып, мулла да үгетләгәннән соң, ахырында ике йөз сумга килештеләр.</i> М.Галәү</p><p>7) Ярәшү; өйләндерү яки кызын бирү турында сөйләшеп кую, ризалашу. <i>[Хәлилгә атасы</i>:] <i>Зәйнәпкә күзеңне кыздырма, ул – килешкән кыз, алар бала чакта ук, аларның аталары кода булырбыз диеп килешкәннәр, Зәйнәп – Закирның булачак хатыны</i>. В.Ильясов</p><p> <b>Килешә бару</b> Торган саен барысы белән дә килешүне дәвам итү</p><p> <b>Килешеп бетү</b> Тәмам, тулысынча килешү. <i>Карышмадым: мондый постулатлар белән килешеп бетмәсәм дә, институттан «психолог» булып чыктым...</i> Җ.Юнысов</p><p> <b>Килешеп китү</b> Тора-бара килешү. <i>«Һы, бу колхозда фельдшер командалык итә икән! Бик кызык икән!» – дип озак сукранган хуҗа. Аннары килешеп киттек без аның белән</i>. А.Юнысова. <i>[Госман:]</i> <i>Минҗамал белән килешеп китмәсләрме дип алып килгән идем [Ризванны], синнән хәер-фатиха алмыйча, яучылык эшенә керешеп булмас</i>. Шәһри Казан</p><p> <b>Килешеп кую</b> Алдан ук килешү. <i>--- чит ыру кулындагы көтүлекләрдә мал ашату бәясен алдан килешеп куярга һәм түләргә кирәк</i> ---. З.Мифтахов. <i>Алар [балалар] бит бу бәйрәмне ел буе көтә, нәрсәләр алдырачакларын алдан ук үзара килешеп куялар</i>. Мәдәни җомга</p><p> <b>Килешеп тору</b> Даими яки әледән-әле килешү; килешү хәлендә булу</p></p>
</table>
</body>
</html>