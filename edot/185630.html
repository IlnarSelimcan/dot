 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АРКЫЛЫ </b> II  <i>бәйл.</i>  1) Бер яктан икенче якка үтү (чыгу) белән бәйләнешле эш-хәрәкәтнең урынын белдерү өчен кулланыла. <i>Бакча аркылы узганда, туктап, Җидегән йолдызга карап тордык.</i> И.Гази. <i>Урам аркылы чыкканда, Әзһәм хатыны белән каяндыр кайтып килүче яшь бала күтәргән бер танышын очратты. </i>Р.Кәрами. <i>Көтүче малай әйтүенчә, «Нива» килгәндә, көтү юл аркылы чыга торган була. </i>Р.Мөхәммәтҗан</p><p>2) Эш-хәлнең урыны нәрсәнең дә булса бөтен киңлегенә юнәлгәнлеген белдерү өчен кулланыла. <i>Безнең басу аркылы кайчандыр Гондыр елгасы аккан.</i> М.Хуҗин</p><p>3) Эш-хәрәкәтнең башкарылган урыны берәр предмет өстеннән, аның аша булуын белдерү өчен кулланыла. <i>Егет, --- сак-сак атлап, киртә аркылы абзарга керде.</i> Г.Ибраһимов</p><p>4) Эш-хәрәкәт башкарылган урын ике нокта арасында булуны белдерү өчен кулланыла. <i>Ничек кенә карасак та, безнең әти передовойга Мәскәү аркылы үткән булырга тиеш.</i> Р.Хафизова. <i>Саба-Арташ автобусы Олы Нырты аркылы йөри башлады.</i> Т.Нәҗмиев</p><p>5) Нәрсә дә булса үтәли башкарыла торган (мәс., үтәли күренә, ишетелә торган, тишеп, ерып, саркып торган һ.б.ш.) пространствоны, урынны, предметны белдерү өчен кулланыла. <i>Кузов рәшәткәләре аркылы тирә-ягына хәйран күз белән карый-карый барган Муса уйга батты</i>. Ш.Маннур. <i>Рәхимсез кыланалар [кырмыскалар], берничәсе күлмәк-ыштан аркылы мине дә тешләргә маташты</i>. Р.Низамиев</p><p>6) Кем яки нәрсәнең дә булса башка зат яки предметны узып, шул заттан, предметтан соң урнашкан урынын белдерү өчен кулланыла. <i>Тәмәке тарту бүлмәсенә бару өчен, картка көлләү цехы аркылы узарга кирәк</i>. А.Алиш. <i>Ике йорт аркылы</i> </p><p>7) Эш-хәлнең тигез урын аралыкларында үтәлүен белдерү өчен кулланыла. <i>Шунлыктан ул үзеннән бер кеше аркылы яткан кызылармеецка, ачуланып: – Атлы... – дип кычкырырга өлгермәде.</i> Ш.Усманов</p><p>8) Эш-хәлнең нигезен күрсәтү өчен кулланыла. <i>Элек шигырьне укый да белмәгән Рушатов, Муса аркылы, шигырьнең чын тәмен, образлар тирәнлеген аңлый башлады.</i> Ш.Маннур</p><p>9) Эш-хәлне башкаруга арадашлык иткән, ярдәме, булышлыгы тигән предметны, чараны, җайланманы һ.б.ш.ны белдерү өчен кулланыла. <i>Җил аркылы сәлам әйтәм, Җилләр сезгә исәме?</i> Җыр. <i>Ләкин [Хәсән], һәр икесендә дә ерак лазаретларга эләгеп, хат аркылы гына хәбәр бирде дә, тагын фронтка, бу юлы Балтик ягына китеп барды.</i> К.Нәҗми. <i>Ә башка халыкларның әдәбият җәүһәрләре белән танышу мөмкинлегенә һәр халык тәрҗемә аркылы ирешә.</i> К.Миңлебаев</p><p>10) Эш-хәлнең башкарылуына сәбәпче булган предметны яки затны белдерү өчен кулланыла; аркасында. <i>Шул залимнәр аркылы халыкка туды ярлы көн.</i> М.Җәлил</p><p>11) Берәр нинди эш-гамәлне башка зат аша, аның арадашлыгы белән башкаруны белдерү өчен кулланыла. <i>Кантон шәһәрендә ачылган «Союзкож» тире җыю бүлегенә агентлар кирәк, дигәч, Һашимов дус-иш аркылы анда да үрмәләп алды. </i>А.Алиш. <i>Ул үзенең тәнкыйть фикерләрен, әйбәт теләкләрен я Такташ, я Гомәр Гали аркылы җиткереп торды. </i>Г.Минский. <i>Хуҗасы ул бияне кала ипподромыннан, шунда ат караучы булып эшләгән, сугышта ятып калган әтисенең бертуган энесе Гарәфетдин абзасы аркылы сатып алды. </i>З.Зәйнуллин</p></p>
</table>
</body>
</html>