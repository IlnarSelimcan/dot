 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ДИЮ </b> <b> I </b> <i>ф.</i> <b>1.</b> <i>туры һәм кыек сөйләмне контекстка бәйләп</i> 1) Нәрсәне дә булса белдерү, әйтү, сөйләү, хәбәр итү кебек автор сүзе сыйфатында һәм автор сөйләме составында грамматик хәбәр булып кулланыла. <i>– Сез үзегез дә каботажда эшлисез бит, – дип кабатлады боцман. </i>М.Юныс</p><p>2) Үзеннән алда килгән сүзгә мөнәсәбәтле рәвештә «(шулай) атау, исемләү», «(шулай) карау» кебек мәгънәләрне белдерә<i>. – Көт кызлардан ярдәмне! – Алай димә син. Килештек – син, шаярмыйм дип сүз бирдең. Шулай бит!</i> З.Зәйнуллин. <i>Кабатланмас, димә, Кабатлана Тарих, Кабатлана әле ничек кенә...</i> Җ.Дәрзаман</p><p>3) «(Шулай) дип уйлау, фараз итү, чамалау» мәгънәсен белдерә. <i>Менә авам, менә җимереләм дип торган салам түбәле иске каралтыны хәтерләткән гәүдәне бары кулындагы таяк кына тотып тора сыман. </i>Р.Мөхәммәдиев</p><p>4) «Теләү», «ният итү, ниятләү» кебек мәгънәләрне белдерә. <i>[Гыйлемхан] Үзенең туган нигезенә, шул нигездә төпләнгән бригадирга дип, атап ясады. </i>Р.Мөхәммәдиев</p><p>5) <i>юкл. форм. </i>Үзеннән алда килгән сүзгә мөнәсәбәтле рәвештә, «аңа карамау», «аңа игътибар итмәү, «аның белән санлашмау, исәпләшмәү» кебек мәгънәләрне белдерә. <i>[Газиз] Буш вакыт тию белән, кармакларын күтәрә дә Күәш буена йөгерә. Гел шулай. Җәй дими, кыш дими…</i> Г.Гыйльманов</p><p><b>2. дигәннән</b>, <b>димәктән </b><i>кер. сүз функ. </i>1) Сүзтезмә яки җөмлә составында.<i> Динә, дигәннән, Мөнирә аңа икеле куйган... </i>Т.Миңнуллин</p><p>2) Кушма хәбәр составында «ди» формасында йөри; әйтелгән сүзнең, фикернең кайдандыр алынганын күрсәтеп, «имеш» мәгънәсен белдерә. <i>Яшәгән, ди, Арчада бер Кыш бабай...</i> Сабантуй. <i>Яшәгән, ди, бер урманда Нәни куян баласы. </i>Г.Гыйльманов</p><p>3) Төрле сүзләргә, сөйләүләргә, мәгълүматларга ияреп, «шулай дип әйтәләр» мәгънәсен белдерә. <i>Мао Цзедун сынын Борынгы Мисырның Фива шәһәре хакиме Монтуэмхет сыны янәшәсенә куйсаң, аларның гүя бер үк кешегә карап әвәләнгән кебек булуын күрергә мөмкин, ди.</i> Ватаным Татарстан</p><p>4) «Шулай дип фараз итсәк», «болай дип уйласак», «шулай булган очракта» кебек мәгънәләрне белдерә. <i>[Д.Сәфәров:] Түгәрәк өстәл, киңәшмә, семинар кебек рәсми очрашулардан чыккач, гадәттә, күңелне икеле-микеле уйлар бимазалый: очраштык, ди, сөйләштек, ди – шуннан нәрсә?</i> Татарстан яшьләре</p><p><b>3. диярлек</b> <i>рәв. мәгъ. </i>Үзеннән алда килгән, үзе караган, үзе бәйләнгән сүз белдергән эш-хәлнең күләме кимрәк икәнлеген, кимрәк булганлыгын аңлата. <i>Безнең белән бер көндә диярлек өйләнештеләр</i>. Ф.Баттал</p><p><b>4. дигән</b> <i>бәйл</i>.<i> функ.</i> 1) Баш килешендә килгән исемне (сүзне) аерылмышка бәйләп, «шундый исемле», «шулай дип атала торган» мәгънәләрен белдерә. <i>Гадел дигән малай Мирвәлинең үксез күңелен тулысынча яулап алган иде. </i>Г.Гыйльманов</p><p>2) Юнәлеш килештәге исемне, алмашлыкны (сүзне) аерылмышка бәйләп, «берәүгә аталган, багышланган», «берәүгә яки берәр максатка билгеләнгән» мәгънәләрен белдерә. <i>Балаларга дигән китаплар</i></p><p>3)<b> дигәндә</b> «Шуны алсак», «шул яктан караганда», «әлеге мәгънәдә» кебек мәгънәләрдә кулланыла, шул мәгънәләрне аңлата<i>. «Аш» дигәндә – җан-фәрман, «эш» дигәндә – юк дәрман.</i> Мәкаль. <i>«Ашау» дигәндә, безнең Кәтүк – кызык кеше: тавык кебек, аннан бер чукый, моннан бер чукый, шуның белән аның тамагы тук.</i> И.Гази</p><p>4) «Берәр кеше хакына», «берәр нәрсә өчен» дигән мәгънәләрне белдерә. <i>Син дигәндә, дөнья йөзендә булган бар җанвар да көмәк бирергә каршы килмәс</i>. Әкият</p><p>5) «Берәр вакыт арасы үтеп киткәндә», «күрсәтелгән, тиешле срок җиткәндә», «шул вакыт эчендә» мәгънәсен белдерә. <i>--- ике-өч ел дигәндә, Микәй бөтен авылны көмеш сыман елык-елык килеп торган җылы, йомшак мамыкка төрде. </i>Р.Мөхәммәдиев</p><p>6) «Нинди дә булса эш-хәл булды дигәндә генә», «берәр эш-хәл булыр алдыннан гына, нәкъ шул вакытта» дигән мәгънәләрдә кулланыла. <i>Инде упкын читенә килеп җитәм дигәндә, инде ап-ак томан арасына соңгы тапкыр ташланам дигәндә, кинәт яр буенда мин аны күрәм. </i>Ф.Бәйрәмова</p><p>7) <b>дип</b> Баш һәм юнәлеш килешендәге сүздән соң килеп, «шуның хакына», «шуның өчен» кебек мәгънәләрне белдерә. <i>Хатын дип, хатынның туганнары, балалар дип, узган да киткән вакыт. </i>Р.Мөхәммәдиев</p><p>8) Юнәлеш килештәге сүздән соң килеп «шуның өчен», «шуңа атап» мәгънәсен белдерә. <i>Биюш бияне алып кайтырга дип килгән иде, әмма, йөгән кигезгәндә, атның чирәмне «ашап калыйм» дигәндәй ашыгыбрак кимерергә тотынуын --- күргәч, ашыктырмаска булды, түмгәккә таянып, колынның тамашаларын онытылып күзәтә башлады.</i> М.Хуҗин</p><p><b>5. дигән</b> <i>терк. функ. </i>1) Баш җөмлә белән иярчен аергыч җөмләне терки. <i>Расчёттан соң, иртәгә китәсе дигән көнне, иптәшләр белән бераз төшердек тә урамга чыгып киттек.</i> Ф.Хөсни</p><p>2) <b>дигәндәй</b> Еш кабатлана торган тәгъбирләрне (сүзләрне яки җөмләләрне), канатлы гыйбарәләрне, мәкаль-әйтемнәрне сөйләмгә кертеп, ялгау чарасы буларак кулланыла. <i>Зөфәр абый урыныннан кузгала, менә тагы бер кич узды дигәндәй, тирән сулыш ала, көрсенгәндәй итә ---. </i>Р.Мөхәммәдиев</p><p>3) <b>дип</b> Гадәттә кыек сөйләм формасындагы тәмамлык җөмләне баш җөмләгә терки. <i>Ике йортның өлкәннәре кода булды дип ишеттек, мәгәр күз белән күрмәдек.</i> Г.Ибраһимов. <i>Җеп оеклар кигән ике аягын салындырып, караватта утырды апа. Дога кылдык. Сорый: «Сине бик каты авыргансың дип ишеттек. Хәзер ничек соң хәлләрең?»</i> З.Зәйнуллин. <i>Березниковски районыннан түбән таба урында безне киселгән агачларны суга төшереп агызырга куйдылар. Анда 2 ел эшләгәннән соң, сугыш чыккан икән дип ишеттек</i>. Ф.Бәйрәмова</p><p>4) Максат җөмләне баш җөмләгә терки. <i>[Гайфулла белән Сәйфулла] Зыбау аермасына җитәләр. Хәл алырга дип, шул аермадагы ялгыз карама күләгәсенә утыралар.</i> М.Кәрим. <i>Суд ишегеннән чыккан утырышчылар, нәфрәтле күз карашларын Нәзирәгә төбәп, дәшми генә таралышканда, алар да ишетсен дип, юри кычкырып әйтте бу сүзләрен ---.</i> Кәеф ничек?</p><p>5) Сәбәп җөмләне баш җөмләгә терки. <i>Без аларны [журналларны], балалар ертып бетермәсеннәр дип, утын сараена яшердек</i>. Р.Мостафин</p><p>6) Диалогта: әңгәмәдәш сүзен өлешчә кабатлап җавап биргәндә, кереш сүз, сүзтезмә яки җөмлә буларак, алда әйтеләчәк сүзләрне теркәү өчен кулланыла. <i>Фатир алгансың икән? – Фатир дип, бер бүлмә инде</i></p><p><b>6. </b><i>кис. функ. </i>1) <b>ди</b> Риторик сораулы, иронияле җөмләләрдә инкяр итүне куәтләп килә. <i>Сорады, ди! Төнге смена туры килмәгән булса, үзе, ялынып, басуга чыгар иде әле. </i>Ф.Садриев</p><p>2) <b>дигәч </b>Кабатлап әйтелгән сүзләр арасында килеп, катгыйлык төсмерен өсти һәм әйтелгәннәрне куәтли. <i>[Хәбибрахман:] «Бармыйм» дигәч, бармыйм инде! Иң әүвәл мин аның, ул театрның, кайда икәнен белмим. </i>Г.Камал</p><p>3)<b> дисеңме</b> Үзе караган сүзгә басым ясап, «да, дә» мәгънәсендә килә. <i>Таулардан ыжгыртып чабып төшүләр дисеңме, егылып киткәндә баш белән карга кадалулар дисеңме, агач араларыннан борыла-борыла төшкәндә, чаңгы астыннан кар бураннары уйнап калулар дисеңме!</i> И.Гази</p><p>4) <b>дисәң</b> Кабатлап әйтелгән сүзләр арасында килеп, эчтәлекне куәтләп, ассызыклап, басым ясап килә. <i>Ну, моңы дисәң дә моңы бу магнитофонның! </i>Ф.Баттал</p><p> ◊<b> Дигән сүз </b>Кушма хәбәр составында килеп, нәтиҗә ясауны белдерә һәм «шуңа тиң», «шуның белән бердәй» дигән мәгънәне аңлата. <i>Әлбәттә, бүтән телдән алынган барлык сүз үзгәрергә тиеш дигән сүз түгел, байтак кына сүзләр татар теленең законнарына бик мач киләләр һәм үзгәрмичә йөриләр</i> ---. И.Гази</p></p>
</table>
</body>
</html>