 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИПЛӘ’Ү </b> <i>ф.</i> <b>1.</b> 1) Ипле итү, уңайлау, җайлау; тәртипкә китерү, рәтләү. <i>[Атаян] Кәгазьләрен катыргы эченә ипләде дә, беләге белән кочаклап, бухгалтерлар бүлмәсенә кереп китте. </i>Х.Камалов. <i>Дима чалкан ятты, озынча бармаклы арык кулларын баш астына ипләде һәм усал, төпсез кара күлдәй күзләрен түшәмгә төбәп, үзе сөйләшә башлады. </i>А.Гыйләҗев. <i>Үзе [немец малае] сумкасын ипләде. </i>С.Шакир</p><p>2) Урыныннан кузгалган яки тәртибе чуалган нәрсәне билгеле бер тәртипкә китерү, төзәтү. <i>Исәнлегенә өмет юкмы дигән кебек, яңа гына җан биргән Шәңгәрәйнең кулларын, күкрәкләрен карыйлар, ике үлекне дә иплиләр... </i>Г.Ибраһимов</p><p>3) Ватылган, җимерелгән нәрсәне төзәтү, көйләү, төзек хәлгә китерү. <i>Арт тәгәрмәчнең чыгып китүен һәм аны ипләп байтак кына вакыт уздыруны исәпкә алмаганда, Тирәкле авылына нәкъ вакытында --- килеп җитте[к]. </i>Ф.Хөсни</p><p>4) Берәр үлчәүгә, формага, калыпка яраклаштыру. <i>Стиль кытыршылыкларын ипләү</i></p><p>5) <i>күч. сөйл. </i>Нинди дә булса уңайсыз хәлдән, халәттән арыну. <i>Кунаклар озак юл килә-килә бик ачыкканнар һәм көйгәннәр иде. Шуңа күрә дә алар чәй янына утыруга бигрәк тә тамак ягын ипләргә керештеләр. </i>С.Җәлал</p><p>6) <i>күч. сөйл. </i>Нинди дә булса максат белән берәр кешене үз ягына карату; ике арада уңай мөнәсәбәт урнаштыру. <i>Нишлисең бит, сүзең үтмәгәч, Йөз баш сарык белән нэпман чөйләп ипләгәч! </i>М.Җәлил</p><p><b>2. ипләп </b><i>рәв. мәгъ.</i> 1) Иркенләп, ашыкмыйча, җиренә җиткереп. <i>Зыя, яткан җиреннән баш калкытып, дивардагы сәгатьне карады да, --- киенеп, юынып, кичә бетерә алмаган эшенә үзе белән алачак әйберләрне сумкасына ипләп тутырырга тотынды. </i>Г.Ибраһимов. <i>Безнекеләр, рәхмәт әйтеп тормыйча, алларына төшкәнне бик эшлекле кыяфәт белән ипләп кенә сыпыра бирделәр. </i>Ә.Еники</p><p>2) Сак кына, саклык белән. <i>[Хәйри:] Кеше күрмәсен, ындыр артыннан ипләп йөрегез. </i>Г.Ибраһимов. <i>Башта бер арбага палас җәйделәр, мендәр куйдылар, аннары әбинең иске юрганга ураган гәүдәсен өч кеше ипләп кенә күтәреп чыгарып салдылар. </i>Ә.Еники. <i>...Харис Җәүһәрияне үзе генә күтәреп чыгармакчы иде. Ләкин ул бик авыр тоелды. Тезе астыннан Саша тотып алды. – Җайлап... Ипләп... – диде Харис. </i>М.Маликова</p><p>3) Җайлап, йомшак кына; илтифат белән. <i>Без, картлар, ипләп сөйләгәнне яратабыз. </i>Ш.Камал // Аңлаешлы итеп, әйбәтләп, рәтләп. <i>Ипләп әйт, җиңги: кем харап булды? </i>Г.Ибраһимов. <i>Тукта әле, агай-эне, ипләп кенә сөйләш! </i>Ш.Камал</p><p>4) Игътибар белән; яхшылабрак. <i>Менә Насыйп иптәш калсын, ул сабыр кеше, ипләп карар, тикшерер. </i>Г.Ибраһимов</p><p>5) Тәртипле генә, акыллы гына; сакланып. <i>Бик чибәрсең, ипләп йөри күр инде, туганкаем, арттан иярергә генә торган ир-ат күп ул! </i>В.Җиһаншин</p><p> <b>Ипли төшү</b> Бераз, берникадәр ипләү, иплерәк итү. <i>[Ул] Баланы кулында ипли төшеп, йөгерә-йөгерә станциягә таба китеп барды. </i>Ә.Еники</p></p>
</table>
</body>
</html>