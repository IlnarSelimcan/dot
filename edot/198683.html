 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАРАВЫЛЛА’У</b>  <i>ф.</i> 1) Берәр объектны һәртөрле һөҗүм, фетнә яки бәла-казадан, караклардан саклап тору. <i>Абыйлары йокыларыннан уянып Батырдан көлделәр, безне каравылларга теләгән кеше үзе йоклап ята, дип. </i>Әкият<i>. Авылның халыкка көнкүреш хезмәте күрсәтү йорты складын каравыллаучы Шәрәфигә быел да Яңа ел төнендә дежурлык туры килде. </i>Ф.Имамов. <i>Узган язда исә бүтән эш тапты: бәрәңге каравылларга куйды.</i> М.Зәкиев</p><p>2) Кемне дә булса качып китүдән саклап тору, күзәтү. <i>Без – биш тоткын. Ә безне каравыллап төрмәгә алып барырга алты конвоир һәм бозау хәтле бер эт килгән. </i>И.Салахов</p><p>3) Көтү, саклау. <i>Малайларны үзем белән елга буена, болынга, бия каравылларга алып китәргә әзерләнә башладым. </i>Г.Ибраһимов</p><p>4) Сагалап тору. <i>Әнә Андрюша тычкан каравыллаган мәче шикелле утыра. </i>К.Латыйпов</p><p>5) <i>сир. сөйл.</i> Билгеле бер тәртип яки йолага туры китереп, кемне дә булса янында саклап утыру; карау, карап тору</p><p>6) <i>күч. </i>Нәрсә янында да булса яки гомумән эшсез вакыт үткәрү. <i>Үз җайларын үзе белештереп, Бәя биреп үткән-сүткәнгә, Йөрде шулай кичне каравыллап, Исе китми үзен сүккәнгә.</i> Һ.Такташ</p><p> <b>Каравыллап йөрү </b>Шактый озак вакыт каравыллау. <i>Кара әле, Марат, нигә син мине каравыллап йөрисең</i>?<i> </i>Т.Гыйззәт. <i>[Әти</i>:<i>]</i> --- <i>Бик курыксаң, малайлар белән көндез каравыллап йөр, кич өйгә кайтарырсың, </i>–<i> ди</i>. Г.Ибраһимов. <i>Сафа туктады. – Сине ике көн каравыллап йөрим инде, үзеңне генә туры китерергә, </i>–<i> диде малай, Сафага якынлашып</i>. М.Галәү</p><p> <b>Каравыллап тору </b>Каравыллау хәлендә булу; әле, хәзер каравыллау. <i>Уртанчы улы төнлә итлек янында каравыллап торды</i>. Әкият.<i> [Рудиның] Таланты алдында баш иючеләр сәгатьләр буе, чәчәк тотып, урам чатларында, театр ишеге төбендә дә аны каравыллап торалар --- иде</i>. Р.Мөхәммәдиев</p><p> <b>Каравыллап чыгу</b> Билгеле вакыт өзлексез, даими каравыллау. <i>Миңа бәйләнгәннәрен күргәч, кайнанама Алланың рәхмәте яусын, төне буе мине караватым янында каравыллап чыкты</i>. Татарстан яшьләре</p><p> <b>Каравыллап яту</b><i> сөйл.</i> Әле, хәзер каравыллау; озак берни эшләмичә каравыллау.<i>Давай китәбез, безгә бу башкорт авылын каравыллап ятудан файда булмас. </i>М.Гафури. <i>Көннәрнең берсендә, без, берничә студент, Айдар каравыллап яткан балалар бакчасына барып чыктык</i>. Р.Бәшәр</p><p> <b>Каравыллый башлау </b>Каравылларга керешү. <i>Бераздан Рәмзил тагы кызны каравыллый башлады.</i> З.Дәүләтов</p></p>
</table>
</body>
</html>