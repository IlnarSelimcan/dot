 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ӘВЕРЕЛДЕРҮ</b>  <i>ф.</i>  Бер хәлдән икенче хәлгә әйләндерү, нәрсәне дә булса үзгәртү, аңа бөтенләй үзгә төс бирү. <i>--- колхозны шәхси хуҗалыкларга хезмәт күрсәтүче оешмага гына әверелдерергә туры киләчәк, диделәр. </i>Ф.Садриев. <i>Арадагы ераклык вә салкынлык боздай эреп юкка чыксын, безне борадәрләргә әверелдерсен иде. </i>В.Имамов. <i>Авыл, әти-әниләребезне әби-бабайларга әверелдереп, үзе дә картайган инде. </i>Казан утлары</p><p> <b>Әверелдерә бару </b>1) Акрынлап, аз-азлап әверелдерү. <i>[Гөлзиләне] --- максатын, мәхәббәтен, күңел сафлыгын онытырга мәҗбүр итте, аны, исертеп, мескен бер колга әверелдерә барды</i>. М.Кәбиров</p><p>2) Бер-бер артлы әверелдерү. <i>--- Әбүгалисина аларның кайсын – шакалга, кайсын – филгә, кайсын башка хайванга әверелдерә бара. </i>К.Насыйри</p><p> <b>Әверелдереп бетерү</b> 1) Бөтенләй, тулысынча әверелдерү. <i>Өй хозяйкасына әверелдереп бетердең бит инде хатыныңны. </i>М.Хәбибуллин. <i>Университетны --- полиция оясына әверелдереп бетерделәр. </i>Г.Әпсәләмов</p><p>2) Барысын да әверелдерү. <i>Ул бөтен авыл халкын үзенең колына әверелдереп бетерә язган</i>. Ф.Яруллин</p><p> <b>Әверелдереп җиткерү </b>Нәрсәне дә булса билгеле бер хәлгә җиткереп әверелдерү</p><p> <b>Әверелдереп калдыру </b>Башка әйбергә, күренешкә, хәлгә әверелдереп, шул торышны саклау. <i>Сөйләүчеләребез эстрада сәхнәсен гел кәмиткә, гел арзан шаяруга гына әверелдереп калдырмагайлары, дигән шөбһә бар</i>. Р.Батулла</p><p> <b>Әверелдереп кую </b>Кинәт әверелдереп, шул хәлдә калдыру. <i>Серле чишмә суы әбине матур кызга әверелдереп куйды</i></p><p> <b>Әверелдереп ташлау</b> Кинәт кенә әверелдерү. <i>Ә инде Явыз Иван җиребезне канга батырып, тамырларыбызга балта чабып, ханлыгыбызны тоташ ГУЛАГ лагерьларына әверелдереп ташлагач, Сталин безнең кан кардәшләребезне Кырымнан кугач, без, гомумән, тукталып, тыныч кына яшәүдән мәхрүм калдык</i>. Р.Вәлиев</p><p> <b>Әверелдереп тору </b>Һәрвакыт, даими әверелдерү. <i>Ташландык җирләрне гөлбакчага әверелдереп тору</i></p></p>
</table>
</body>
</html>