 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАУША’У </b> <i>ф.</i> <b>1.</b> <i>ф.</i> Югалып калу, аптырап калу, фикер чуалу, зиһен таралу. <i>Шундый гап-гади сорау да ир кешене каушатыр икән! </i>Р.Хафизова.<i> – Исемнәрен үзем сайладым, әтиләренең фамилиясен йөртәләр, – диде хатын, һәм көтмәгәндә, нидер тоемлапмы, каушый һәм борчыла төшеп сорап куйды. </i>Р.Мөхәммәдиев.<i> Мине театрга алдылар һәм күп тә үтми роль бирделәр. Ләкин мин хәтта шул рольне дә уйный алмадым. Әллә курыктым, әллә каушадым. </i>М.Хәбибуллин</p><p><b>2.</b> <i>и. мәгъ. </i>Куркып калу, дулкынлану.<i> Шулай да пулемётчылар каушауны җиңәргә тырыштылар, аларга бик төз атарга кирәк иде: үзебезнекеләргә дә тимәсен, батареяларын коткарабыз дип ыргытылган пехотаны да тоткарларлык булсын. </i>И.Низамов.<i> Икесенең дә күңелен ниндидер эчке каушау, югалып калу кебек бер хис биләде. </i>С.Рафиков.<i> Аның каушавы, дулкынлануы күренеп тора иде. </i>А.Шамов</p><p> <b>Каушап калу </b>Кинәт каушаган хәлгә килү. <i>Ике яктагы ике куак артыннан каршына чыгып баскан кораллы кешеләрне күреп, юлаучы егет бер генә мизгелгә каушап калды, әмма артка чигенмәде. </i>Ф.Латыйфи.<i> Әнвәр Баһаветдинов та – типсә тимер өзәрдәй егет – яңгырга эләккән көзге чебештәй каушап кала. </i>М.Насыйбуллин. <i>Бу минутта ул югалып, каушап калыр, аклана башлар дип уйлаган иде Зәйтүнә. </i>М.Маликова</p><p> <b>Каушап китү </b>Кинәт каушау. <i>Болай, шәкертенең кайбер сикәлтәләрне бик оста борылып</i> <i>үтүенә дә, кай салуларда, каушабрак китеп, дырык-дырык рессорлар тетрәтүенә дә остазның бер үк дәрәҗәдә битараф калуы сәеррәк сәерлеккә... </i>Р.Төхфәтуллин</p><p> <b>Каушап тору </b>Каушаган хәлдә булу. <i>Илсөяр берникадәр каушап торды да су читенә каплап куелган җимерек паром артына посты.</i> Г.Гобәй</p><p> <b>Каушап төшү </b>Беркадәр, азрак каушау.<i>– Укырга?! – Миңнисәттәй кинәт каушап төште, ялгыш ишетмәдемме дигәндәй, тагын кайтарып сорады ---. </i>Н.Фәттах.<i> Яхин да каушап төшмәде: шундук җавап кайтарды ---. </i>М.Зарипов.<i> Әмма тәвәккәл сугышчы каушап төшми – аның тубы атудан туктамый. </i>Рәхмәт сиңа, солдат!</p></p>
</table>
</body>
</html>