 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АВЫРСЫНУ </b> <i>ф.</i>  1) Авыр, кыен, мәшәкатьле эшкә санау. <i>Боларның бөтенесен Габдулла авырсынмыйча --- ялгыз калган әнисенә ярдәм итә алуына кинәнеп эшләде.</i> Ә.Фәйзи. <i>Баруын-кайтуын бергә кушканда да, нибары уналты чакрым гына була ич. Бер дә авырсынмам, тик синең [укырга җибәрергә] ризалыгың гына булсын.</i> В.Нуруллин. <i>Аларга шул ук укытучылар дәрес бирделәр. Берсе дә авырсынмады</i>. Ф.Яруллин </p><p>2) Базмау, уңайсызлану, кыенсыну, читенсенү. <i>Аның шулчаклы оялуы, хәтта безнең өйгә дә иң куркыныч, булмаса, иң ышанычсыз бер урынга кергән кебек авырсынып керүе --- безнең һәммәбезгә дә бик кызганыч булып күренде. </i>М.Гафури. <i>Бурычка акча сорарга авырсыну</i></p><p>3) Берәр нәрсәне эшләргә теләмәү яки теләр-теләмәс кенә үтәү. <i>Ул забой астыннан күмер тартуны да авырсынып эшли иде. </i>Ш.Камал. <i>--- бөтен авылларда да чөгендерне шулай бүлеп бирәләр. Халык авырсына, билгеле, үзара зарланыша, әмма аяк терәп баш тартучы сирәк</i>. М.Маликова </p><p>4) Кыенлык кичерү, аңлатып бетерә алмау, белеп бетермәү. <i>--- бу пунктның зарурлыгын мин күңелем белән тоям, аңлыйм, әмма, җәелеп китеп, үзем белгән тел белән сөйләргә авырсынам</i>. Т.Миңнуллин </p><p>5) Теләмәү, кирәксенмәү. <i>Кыз авырсынып кына торып басты </i></p><p>6) <i>диал. </i>Бераз авырып, кәефсезләнеп тору</p><p>7)<b> авырсынмау </b><i>юкл. формасында </i>Читенгә, кыенга санамау, ярдәм итүдән баш тартмау. <i>Кыз аның янына ук барып, үтенгән тавыш белән: «Минем өчен, бәлки, авырсынмассыз», – диде</i>. К.Тинчурин</p><p> <b>Авырсына башлау </b>Авырсынырга тотыну. <i>Җомга һәм гаед намазлары укуларга мөмкинлек булмагач, халык инде аларны үтәүне авырсына башлый</i>. М.Әхмәтҗанов </p><p> <b>Авырсына тору </b>Һәрвакыт, гел авырсыну. <i>– Щи исе күңелемә тия, – дип, кичләрен аш пешерергә авырсына торган булды</i>. М.Маликова </p><p> <b>Авырсына төшү </b>Берникадәр, бераз авырсыну</p><p> <b>Авырсынып йөрү </b>Әле, хәзер авырсыну халәте кичерү</p><p> <b>Авырсынып кую </b>Кинәт кенә авырсыну хисе барлыкка килеп алу</p><p> <b>Авырсынып тору </b>Әле, хәзерге вакытта бераз авырсыну</p></p>
</table>
</body>
</html>