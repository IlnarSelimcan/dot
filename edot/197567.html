 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙОРТ</b>  <i>и.</i> 1) Яшәү-тору өчен салынган яки төрле оешмалар һ.б. урнашкан корылма, бина; өй. <i>Иртәгә үк йорт түбәсен капласын! </i>Һ.Такташ. <i>Урам яктан ике тәрәзәле, ян-яктан ике тәрәзәле, түбәсе уртадан сыгылып төшкән, кайбер бүрәнәләре череп куышланган, бераз гына алга сөрлеккән, бераз гына читкә янтайган, тәбәнәк кенә, иске генә йорт --- үзенең якын дусына ерактан ук сөенеп елмайды.</i> Н.Фәттах. <i>Шәһәрнең кырмыскадай кайнаган кешеләре, биек йортлары, машина-трамвай шавы белән гөрләп торган таш урамнарыннан соң авыл бик бәләкәй, гади, оялчан кебек тоелды.</i> Р.Низамиев</p><p>2) Өй һәм аның янындагы хуҗалык корылмалары. Яндырылган йортлар урынында, шомлы булып карачкылланып, мичләр, морҗалар тырпаеп торалар. А.Шамов. <i>[Хәрбиләр] Йорт хуҗасын акрын киенүдә гаепләп, ашыктыруларын белделәр.</i> Р.Гыйззәтуллин. <i>Йортын тартып алып, дәүләт ихтыяҗына файдаланганнар.</i> Мәдәни җомга</p><p>3) Ишегалды. <i>Миләштән башка да бабайның байлыгы юк түгел иде: аның өй артында канау белән әйләндереп алган, суга кадәр сузылган йорты бар иде.</i> Г.Исхакый. <i>Һәммәсе дә, йортка чыгып, кунакларны озатып калдылар. </i>Ә.Фәйзи. <i>Йортка да ул [Сара карчык] хәзер таягы белән җитәкләшеп кенә чыга башлады. </i>С.Лашманчы</p><p>4) Бер хуҗалык булып яшәүче бер гаилә кешеләре. <i>Сәйдә җиңги, менә кайтыр, менә кайтыр, йортка бәхет алып кайтыр дип, һәркөн ирен көтә башлады.</i> С.Рафиков. <i>Минем улларымны илебезнең теләсә генә кайсы йортында да кунак итеп каршыларлар. Керәләр икән, түр башына утыртырлар. </i>А.Шамов.<i> Йорт башлыгы кая гына сәүдә итәргә барса да, Гөлҗиһан аңардан матур күлмәкләр дә, энҗе-мәрҗәннәр дә сорамаган.</i> Н.Сәйяр // Бер түбә астында яшәгән берничә гаилә кешеләре. <i>Янгын бик тиз куркыныч төскә керде. Бөтен йорт аякка басты. </i>Ә.Фәйзи // Хуҗалык. <i>Җиде йорт бергә оешып, артель төзергә булдык.</i> Ш.Камал. <i>Сүз --- йорт башыннан түләнә торган ясакны җан башыннан акчалата бирелә торган салымга күчерү хакында икән.</i> Җ.Рәхимов</p><p>5) Аерым бер максат өчен махсус билгеләнгән бина, корылма (мәс., дәүләт оешмасы урнашкан). <i>«Уку өе» дип аталган бу зур гына, иркен генә бүлмә клуб йортының бер почмагына урнашкан иде.</i> Н.Фәттах. <i>Нурханова сөйләшә-сөйләшә культура йортыннан урамга таба килгән Гаяров белән Әхмәдуллинны күреп алды.</i> М.Маликова. <i>Терлек азыгы цехы һәм мал караучылар өчен яңа кирпеч йорт салынды.</i> Ф.Галиев</p><p>6) Ил, дәүләт; туган, яшәгән җир. <i>Сине йорттан аерган Тур тавы – Фәләстиндәге Синай таулары.</i> Дастан<i>. Болгар йорты – минем туган йортым, Матур исемем минем – татар ул.</i> Ә.Мәхмүди. <i>Шушы тыныч еллар эчендә Казанда сәүдә гөрләде, йорт ныгыды, казна тулыланды.</i> Р.Батулла</p><p>7) Оешма, учреждение. <i>Казан шәһәренең зур мактанычы бит бу йорт [университет]</i>. М.Әмир</p><p>8) <i>иск.</i> Бер нәсел кешеләре, нәсел-нәсәп</p><p>9) <i>махс</i>. Кайбер кош-корт, хайван исемнәре белән килеп, <i>кыр, кыргый</i> сүзенә капма-каршы мәгънәдә, хуҗалыкта үрчетеп, карап үстерелә торган кош-корт, хайван атамасын ясый. <i>Ул кәҗәләрне тау кәҗәләренә, кыр кәҗәләренә, йорт кәҗәләренә бүлгәләргә тотынды</i>. Т.Миңнуллин. <i>Буада кыр үрдәкләре бик күп: язын алар күзгә-башка чалынмыйлар, мөгаен, йорт үрдәкләре кебек, бала чыгаралардыр.</i> Хәйдәр</p><p>10) Кайбер ашамлык, тукыма, кием-салым атамалары белән килеп, аның махсус производствода түгел, кустарчылык юлы белән әзерләнгән булуын белдерә. <i>Арча кешеләре тәмле йорт сырасын менә шул салаттан пешерәләр инде</i>. Г.Бәширов</p><p> ◊ <b>Йорт җанлы</b> Йорт эшләренә җан биргән, хуҗалыкчан, йортлыклы. <i>Икенче берәү тыйнак, йорт җанлы, кыю, максатчан, шат күңелле --- дип раслый икән. </i>Р.Низамиев. <i>Зөлхәбирә сөйләп бетергесез йорт җанлы булып чыкты. Килен булып төшүенә атна да үтмәде, Мөслим старшина салдырып куйган шәрә өйне җәннәт итте дә куйды.</i> Җ.Рәхимов. <b>Йорт җылысы</b> Йортта яшәүчеләрнең бер-берсенә якын, җылы мөнәсәбәте. <i>Бу ташны йорт җылысын, гаилә бердәмлеген саклый торган изге нәрсә дип тә саныйлар.</i> Мәдәни җомга. <b>Йорт итү </b>Гаилә корып, көндәлек хуҗалык эшләре белән яшәү. <i>Менә Габрахман тырышып-тырмашып «йорт итә» башлады инде.</i> Ф.Әмирхан. <b>Йортка кертү</b> Кияүгә чыгып, ирне үз йортында калдыру. <i>Каян табылып тора, диген, әни тагы бер ирне йортка кертте</i>. Х.Камалов.<b> Йортка керү </b>1) Өйләнеп, хатын йортында калу. <i>Йортка керү ир-егеткә хурлык санала.</i> Н.Гыйматдинова. <i>[Сәмигулла абзый] Ерак китмәде китүен, каршы якта иске өен сипләп торгызды да, хатыны белән бишектәге Байтирәген калдырып, биш-алты өй аша гына яшь хатынга йортка керде.</i> М.Галиев. <i>Милләтнең анасын Хәлим әфәндегә кияүгә бирдек. Хәлим әфәнде йортка керде.</i> М.Галәү; 2) Берәр фатирда вакытлыча акча түләп яшәү, вакытлыча фатирга кертү. <i>Сугыш алдыннан ул үзеннән ундүрт яшь кече бер егетне йортка кертте.</i> Г.Тавлин. <b>Йортка төшү</b> Йортны талау, йорт басу, әйберләрен урлау максаты белән йортка караклар керү. <i>Йортка төшү күбәйде.</i> Н.Исәнбәт. <b>Йорт көтү </b><i>к. </i><b>йорт итү</b>. <i>Ышту безгә йорт көтү дә ата-ана кайгырту.</i> М.Фәйзи. <b>Йортсыз йомран</b> 1) Гаилә корып, бер урынга төпләнеп яшәмәгән кеше; 2) <i>ирон.</i> Командировкаларда бик еш йөргән кеше, йөремсәк. <b>Йорт тоткасы</b> Хуҗа, башлык, хуҗалыкка җавап бирүче. <i>[Груша түтәй:] Ярый, ярый, Василич, син миннән күбрәк беләсең. Син бит – бу йортның тоткасы. </i>Г.Ахунов. <i>Чөнки, ничек кенә димә, малай кеше – йорт тоткасы.</i> Ф.Хөсни. <b>Йорт тоту</b> Хуҗалык эшләрен алып бару. <i>Шунда карт әти, бу киленнең йорт тотуга барыбер дәрте юк, әйдә, үз эшен эшләсен, дип, әнине үз иркенә куя.</i> А.Расих</p></p>
</table>
</body>
</html>