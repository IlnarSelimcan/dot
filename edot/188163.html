 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БЕЛӘН </b> <i>бәйл.</i>  <b>1.</b> 1) Бергәлек, бердәй эш итү, юлдашлык, янәшәлек, катнашлык нисбәтен белдерә. <i>Ул әтисе белән әйбәтләп кенә, матур гына сөйләшергә тиеш. </i>Г.Рәхим. <i>Безнең Гали бигрәк тату кәҗә белән. </i>Г.Тукай. <i>Снаряд кыйпылчыгы Хисмәтнең тез башын чәлпәрәмә китерде, иптәшләре белән йөгереп барган Хисмәт нарат астындагы чокырга гөрселдәп барып төште. </i>М.Мәһдиев</p><p>2) Берәр объектка карата яки үзара мөнәсәбәтне аныклаганда кулланыла. <i>Күбрәк эш белән танышырга, киңрәк практика алырга кирәк әле сиңа. </i>Ш.Камал. <i>Дулкыннар ике яклап сал белән уйныйлар. </i>Г.Ибраһимов. <i>Низамый үз бакчасының матурлыгы белән безнең каршыбызда мактанган төсле, минем дә Гаяз каршында мактанасым килде. </i>М.Әмир</p><p>3) Эш яки хәрәкәтнең нәрсәдән чыгып, нәрсәгә бәйләп, нәрсә нигезендә эшләнүен белдерә. <i>Рушадның киңәше белән, ул инде флот турында күпме китап укыды. </i>М.Мәһдиев. <i>Аз гына булса да, үз тормышының эчпошыргыч якларыннан аерылды, хәтта аларны онытты да, күзләре алдындагы матурлык белән генә гомер сөрә башлады. </i>Ф.Әмирхан</p><p>4) Эш яки хәрәкәтнең башкарылу рәвешен белдерә. <i>Түземсезлек белән көтеп тора башлады. </i>Ф.Хөсни. <i>Талчыккан аякларны көч-хәл белән атлап, --- чәнәшкәләрне тау башына сөйрибез. </i>Г.Бәширов. <i>Галиәсгар Габдуллага мөмкин хәтле каты кагылмаска, йомшак сүзләр белән генә сеңдереп әйтергә теләгән иде. </i>Ә.Фәйзи</p><p>5) Нинди дә булса эшнең яки гамәлнең сәбәбен белдерү өчен кулланыла. <i>Яшь кызларның алсу йөзе саргаядыр хәсрәт-уй белән. </i>Җыр. <i>Сикерә-сикерә чабып килгән атын, безне күрү белән, кинәт тартып туктатты ул. </i>М.Әмир. <i>Сездә гореф шулай икәнен яшьлегем белән белмәдем</i>. С.Хәким. <i>Бу җавап – сыныкка сылтау гына түгел, чыннан да, Гәрәйнең сәбәбе бар, һәм ул, авыр истәлекләр белән, күңелдә утырып калган. </i>А.Гыйләҗев</p><p>6) Шартны белдерә. <i>Үсемлекнең тереклеге – су белән. </i>Мәкаль. <i>Кылыч белән түгел, турылык һәм чынлык белән көчле кешеләр.</i> М.Җәлил</p><p>7) Эш яки хәрәкәтнең максатын белдерә. <i>Сәгыйтьҗан, ихтыярсыз бүленгән юлын тизрәк дәвам иттерү теләге белән, урынында түземсез генә кузгалып куйды. </i>Ә.Фәйзи. <i>Шушы максат белән --- мин мисалларны үземнең тик бер әсәремнән китергәләп үтәм</i>. Ф.Хөсни</p><p>8) Эш яки хәрәкәтнең нинди корал ярдәмендә башкарылуын белдерә. <i>Суккалыйдыр балта белән кыстырылган чөйгә бу. </i>Г.Тукай. <i>[Фәүзия килен] --- озын сәнәк белән чүмәлә зурлыгында чәнчеп бирелгән печәнне тырма белән тартып ала</i>. Г.Ибраһимов.<i> Өйалдына чыгып, чиләк белән бозлы су алып керде, нәни генә шешәгә салынган спиртын чыгарды. </i>Р.Мөхәммәдиев</p><p>9) Материалны белдергән сүз янында кулланыла. <i>Алар урынына, сирәк-сирәк кенә, корыч белән өртелгән броневиклар үтеп китәләр</i>. Ш.Усманов.<i> – Печән өстендә элек тана суя торган иделәр, җә, сыйлагыз әле бер авыл ите белән, – диде ул, учын-учка угалап. </i>М.Әмирханов. <i>Бөтен өй алды сарык йоны белән түшәлгән, алты-җиде карчык аларны таратып, тигезләп йөриләр... </i>Ә.Фәйзи</p><p>10) Эш-хәрәкәтне башкару чарасын белдергән сүз янында кулланыла. <i>Ул көн буе авызы белән балчык ташый. </i>Г.Тукай. <i>Ә бит аның иртәнге самолёт белән очасы бар. </i>Л.Ихсанова. <i>Шәрәфи бер мең тугыз йөз егерменче елда Мәскәүдән Төркестанга шәрык поезды белән җибәрелде. </i>Г.Ибраһимов. <i>Аннан соң океанның һавасы да икенче, тозлы су белән тамагыңны да чайкап җиффәрсәң, тавышлар ачылып китә, бер дә Илһам Шакировныкыннан ким түгел. </i>Тәмуг чәчәге</p><p>11) Эш-хәрәкәтнең башкарылу урынын, юнәлешен белдергән сүз янында кулланыла. <i>Якуб әкрен генә чыгып китте. Килгән сукмак белән кайтасы килмәде аның. </i>И.Гази. <i>Ул яңадан күзләрен ачканда, юлдаш абыйлар юк, ат ниндидер авыл урамы белән бара иде. </i>Ә.Фәйзи. <i>Урманнан юл белән килеп чыккан турыда Идел зур борылыш ясап ала</i>. Г.Ибраһимов</p><p>12) Эш-хәрәкәтнең башкарылу вакытын белдерә. <i>Иртә белән кайнамакта бу базар, Кайда баксаң, анда тулган сәүдәгәр. </i>Г.Тукай. <i>Иделнең текә ярында ялгыз карт имән бар. Гомере ничә йөз еллар белән санала. </i>Г.Ибраһимов.<i> Бер көнне шулай, ай яктысы белән таң яктысы бергә кушылган вакытта, бәпкә үләне өстенә сузылышып ятканбыз да газетны сукалыйбыз. </i>М.Әмир</p><p>13) Эш-хәрәкәтнең тиз генә алмашынуын белдерә. <i>Апрель числосы керү белән, мәдрәсәдәге бай шәкертләр таралып бетәләр. </i>М.Гафури.<i> Гыйлемхан абыйсы турында уйлый башлау белән, Сөмбел җырлавыннан туктап калды. </i>М.Хәсәнов. <i>Йортка килеп керү белән үк, ул өйдә ниндидер күңелсез бер хәл барлыгын сизеп алды. </i>Ә.Фәйзи. <i>Теге кеше ишектән керү белән, Халыйк карт, маңгай уртасында бер күз һәм бер генә мөгезе булган хайван күргән төсле, гаҗәпләнеп кычкырып җибәрде. </i>Ш.Камал</p><p>14) Эш-хәрәкәтнең кире нәтиҗәсен белдерү өчен кулланыла. <i>Шушы зифалыгы белән ялгыз яшәде микәнни? </i>Г.Ахунов</p><p>15) Чагыштыруны, бердәйлек, тиңлек, тәңгәллекне белдерә. <i>Саклар өчен зифа буен яман күздән, Чәчкәйләрен аяк белән тиң яраткан. </i>Дәрдемәнд. <i>Югарыда, көмеш болытлар белән бер биеклектә --- бер бөркет оча.</i> Ш.Усманов.<i> Караңгыда без – чәйдә эрегән шикәр белән бер. </i>Ә.Гаффар. <i>Сарай астында җиңел тарантаска бәйләнгән зур кара айгыр гына, солы сораган тавыш белән, әкрен генә кешнәп куйды. </i>М.Әмир</p><p>16) Тышкы күренешне бирү өчен кулланыла. <i>Йокларга ята идем аклы күлмәкләр белән. </i>Бәет. <i>Өй түрендәге киезле сәке өстенә сары белән чуптарлап чиккән киҗеле ашъяулык җәелде. </i>Ә.Фәйзи</p><p>17) Эш-хәрәкәт булган урынның күләмен белдергәндә кулланыла. <i>Без тоткан фронт сызыгы 40 – 50 километр белән исәпләнә. </i>Х.Мөҗәй. <i>Хуҗаның кодасы, бер чама белән, сайлауда үз ягына аударыр өчен, кемгә нәрсә бирергә тиешле булачагын исәпләп карады. </i>Г.Ибраһимов</p><p>18) Гомумиләштерүне, барысы җыелышып, һәммәсе бергә, дигән мәгънәне белдерә. <i>Алар нәсел-нәсәпләре белән гаскәри кеше булганнар. </i>Д.Зөбәерова.<i> Йортның түрендә балалар белән уйнап йөрүче ябык кына, сипкелле бер малайны чакырып алды. </i>Ә.Фәйзи</p><p>19) Тулылык төсмере бирү өчен кулланыла. <i>Очрый һаман миңа юлларда илһам белән тулы йөрәкләр. </i>Х.Туфан</p><p>20) Төшем юнәлеше белән белдерелгән эш-хәрәкәтнең үтәүчесен күрсәтү өчен кулланыла. <i>Карак карак белән тотылыр. </i>Мәкаль</p><p>21) Ничәнче яшькә чыгу, ничәнче яшькә җитүне белдерә. <i>Җиде яшькә җитү белән, малайны мәдрәсәгә бирделәр</i>. Г.Ибраһимов</p><p>22) Иярүне, катнашып китүне белдерә. <i>– Кодаларым да килә, сезнең белән бергә киңәш итмәсәк, хәлебез яман, – диде. </i>Г.Ибраһимов</p><p>23) Ким җөмләләрне оештыруда катнаша. <i>Агач – җимеше белән, адәм – эше белән. </i>Мәкаль</p><p>2<b>. </b><i>терк. мәгъ. </i>Бер үк дәрәҗәдәге, уртак мөнәсәбәттәге бер пар, бербөтен була алырлык тиңдәш кисәкләр арасына куела. <i>Госман, тиз арада, Кәрим белән Мәдинәгә Машаның кем булуын аңлатып бирде. </i>И.Салахов. <i>Керсәм, абзыкай белән җиңгәчәй өсләренә киенгәннәр, чыгып утырырга гына торалар. </i>Ә.Еники. <i>Кыз белән Харис арттарак калдылар. </i>Ә.Еники. <i>Кыз белән ана арасында тулы эчке ышану, сердәшлек, дуслык яши иде. </i>Т.Галиуллин</p></p>
</table>
</body>
</html>