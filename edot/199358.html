 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАҺӘР</b>  <i>и.</i> <i> гар. </i> <i> </i>1) Каргыштан килгән җәза, газап. <i>– Бер килгән кешегә килә бит ул, каһәр, – дип куйды ул бераздан, – тәки игелеген күреп булмады бит. </i>Г.Сабитов.<i> Ә менә котыртучыга – каһәр! Каһәр укыйм. </i>М.Хәбибуллин. <i>Җилкәмне ваттылар пуля белән, каһәр.</i> З.Фәтхетдинов.<i> Каһәр төшсен сиңа, дип бәддога укыды. </i>Д.Гайнетдинова</p><p>2) Каты ачу. <i>Кайгы – күздән, каһәр йөздән беленә.</i> Мәкаль. <i>Немец, каһәр, сугышта да адәмчә яшәргә омтыла икән. </i>Ш.Рәкыйпов.<i> – Менә инде бүген суд булды, егерме биш сум түләтәләр, каһәрләр, – ди. </i>Г.Толымбай. <i>Ул, ник ачмыйлар соң моны, каһәр, шулкадәр озак ашамасалар, соңгы ашаулары түгелдер бит, дип сукрана.</i> Г.Мөхәммәтшин</p><p>3) Вак-төяк каршылыклар, бәхәсләр, кыенлыклар, проблемаларга, шулай ук кешеләргә карата ачусыз гына әйтелә торган каргау сүзе. <i>Галәү бабай сукрана-сукрана тәрәзәгә килде. – Әле генә йокыга китеп бара идем, каһәр. Шырпысы кайда соң әле?</i> Г.Гобәй. <i>Кая китте бу бала, каһәр?</i></p><p>4) Сокланганда, ошатып-яратканда әйтелә. <i>И матур да бит, каһәр!</i> <i>Эшкә дә уңган, каһәр! </i>Ш.Рәкыйпов.<i> Озын кара керфекләре шундый матур каһәрнең: карандаш тидерүнең дә кирәге юк. </i>М.Насыйбуллин.<i> Ләкин ул чакта ничектер игътибар ителмәгәнме, бу юлы шаккатым. Чибәр икән, каһәр! </i>Р.Төхфәтуллин. <i>Безнең казнага әйбәт бүләк алып килгән, каһәрең.</i> З.Фәтхетдинов</p><p> ◊ <b>Каһәр китү</b> Берәрсенең ачуы, каргышы нәтиҗәсендә ниндидер һәлакәткә дучар булу, җәзасын күрү дип уйлау. <i>Алдагы елда Ходаның каһәре китеп, кар явар. </i>Н.Сәфәрев. <b>Каһәр салу</b> Интектерү, газаплау, тилмертү, җәфалау. <i>Еладым мин. Хәзер дә бик сыкрыйм. Каһәр укыйммы? Дәррәү күтәрелеп якламавы өчен, халкыма каһәр салыйммы? Каһәрләмим. Халкыма илне торгызуда каһарманлык телим. Каһарманлык! </i>М.Хуҗин.<i> </i><b>Каһәр сугу </b>Берәрсенең ачуы, үпкәсе, рәнҗеш-каргышы нәтиҗәсендә бәла-казага, ниндидер һәлакәткә дучар булу, җәзасын күрү дип уйлау. <i>Шул төнне яшеннән ут чыгып, алпавыттан калган әйбәт нарат өйләр, амбарлар янып бетәләр. Карт-карчыклар исә: – Яшен сукмады, Алланың каһәре сукты! – дип юрап куйдылар. </i>Г.Ибраһимов. <b>Каһәр суккан </b>Бик яман итеп, ачынып каргау сүзе. <i>Шундый ук куркыныч затмыни соң ул? Бәлки, теге каһәр суккан янчык шулай тәэсир итәдер. </i>Ф.Латыйфи.<i> Каһәр сукканнар, сакал кырырга да ирек бирмәделәр. </i>А.Шамов.<i> Нинди каһәр суккан кара көч күмергә әйләндерде бу гүзәл гөлбакчаны?.. </i>М.Әмир.<i> </i><b>Каһәр суккыры </b>Каргап, каһәрләп сүгү, кемгәдер ләгънәт төшүен теләү.<i>Каһәр суккыры Сайгушев, азгын җан, пычакны сындырды, кибеттә пычак юк чагында. </i>М.Хуҗин.<i> </i><b>Каһәр төшкән </b><i>к.</i> <b>каһәр суккан </b><i>Ә ул, каһәр төшкән нәрсә, нигәдер сөремләнмәкче була, ара-тирә, сүнәргә теләгәндәй, өзек-өзек талпынып куя... </i>А.Шамов.<i> Шуның өстенә тагын бу каһәр төшкән грипп! </i>А.Шамов.<i> Каһәр төшкән «перестройка» дөньяның астын өскә китерде. </i>Х.Ибраһим.<b>Каһәр төшкере </b><i>к.</i> <b>каһәр суккыры</b>. <i>Ә паром йөртүче карт: – Мине дә хәләл ризыгымнан мәхрүм иттеләр бит, Алланың каһәре төшкерләре, – дип зарланудан башканы белмәде. </i>М.Шабай.<i> Каһәр төшкерене көч-хәл карцерга өстерәп керүгә, ишек ябылды. </i>И.Салахов.<i> </i><b>Каһәр төшү </b><i>к.</i><b> каһәр сугу</b> <i>Әйе, әйе, менә шул каһәр төшкәнгә бара торган юл. </i>А.Шамов.<i> Каһәр генә төшсен, яңа гына җылынып, йоклап киткән идем, тагын бүлделәр. </i>И.Салахов</p></p>
</table>
</body>
</html>