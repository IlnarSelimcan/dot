 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙОЛКУ</b>  <i>ф.</i> <b>1.</b> 1) Үсемлекне, гомумән, үсеп утырган берәр нәрсәне тамыры белән тартып чыгару яки аның яфрагын, чәчәген һ.б. өзеп алу. <i>Билләр сызлый, үрмәләп йөри-йөри, тез башлары кызарып чыга, тырнак астына үзле каты балчык кереп тула, ә син һичнигә карамыйсың – узыша-узыша чүп үләне йолкуыңны беләсең</i>. Р.Мөхәммәдиев. <i>Илбарыс бер чәчкә өзеп ала, һәм алар чәчкә таҗларын йолкый-йолкый язмышларын юрыйлар</i>. М.Хәбибуллин // Төбе-тамыры белән тартып алу, кубарып ташлау (мәс., агачны, куакны, багананы һ.б.ны)</p><p>2) Чистарту өчен, кош-кортның йонын, төкләрен тартып-тартып алу. <i>Әнкәләре, тар ушатка җайлап утырган көе, бик эшлекле кыяфәт белән җиңнәрен сызганып җибәреп, тавык йолкый иде</i>. Н.Фәттах. <i>Каз өмәсе, ул --- күмәкләшеп эшләнгән, каз йолку бәйрәм төсен алган.</i> Ф.Зарипова</p><p>3) Кискен хәрәкәт белән тарту, тартып-тартып алу. <i>Фатыйма, иреннәрен бөрештереп: – Мин сиңа барыбер Сәфәргалине бирмим! – дип ажгырды. – Бирмим! Йөзеңне тырныйм, чәчеңне йолкам, барыбер бирмим! Ул – минеке!</i> Н.Гыйматдинова. <i>Бу юлы Миңниса җиңги бер сүз дә дәшми почмакка барып утырды һәм, ачу белән кабасындагы сүсне йолка-йолка, сүзе ишетелер-ишетелмәс мыгырданды.</i> Ә.Фәйзи. <i>Моның өчен, саламны йолкып, куыш авызын тирәнәйтергә кирәк иде.</i> Р.Низамиев</p><p>4) Беркетелгән, тегелгән һ.б.ш. нәрсәне тарту, сөйрәү, өзеп чыгару. <i>Пәрдә бирешмәде, ул тагын тартты, пәрдә тагын ябылмады, ачу белән өченче кат йолыкканда, өске чите ычкынып китеп, боҗрадан чыкты</i>. С.Шәмси. <i>Кызларның колакларыннан ите-ние белән алкаларын йолкыйлар</i>. Аргамак</p><p>5) Тарткалау. <i>--- ялгыз башың, ник шунда пәйгамбәр булмыйсың, берни майтара алмыйсың. Йә йолкып төшерәләр, йә тибеп очыралар ---.</i> Р.Мөхәммәдиев</p><p>6) Терлекнең, кош-кортның үлән башларын гына ашавы; чемченү. <i>Таллыклар буенда аяклары тышауланган яки өзәңгеләре бәйләнгән атлар чирәм йолкый.</i> В.Имамов. <i>Тирә-якта, бәпкә үләннәрен йолкып, төркем-төркем казлар йөри. </i>А.Гыйләҗев</p><p>7) <i>күч. сөйл.</i> Кемнеңдер байлыгын, мал-мөлкәтен көч белән үзләштерү; талау, ирексезләп алу. <i>Йолкырга дип барды, йолкынып кайтты</i>. Мәкаль. <i>Кемнәр йолкый, кемнәр йоклый. Дөнья бу, абзыкаем</i>. Ш.Галиев // Ансат, җиңел ысул белән файда, табыш алу. <i>Колхоз рәисен үзе алдында «булдыклы» дип мактаган, «дус» дип ышаныч казанган икенче берәү, баксаң, рәистән ит-май йолку өчен шулай икейөзлеләнә икән</i>... Х.Сарьян</p><p>8) <i>күч. сөйл.</i> Төрле сораулар белән аптырату, йончыту, бик еш борчу. <i>Бүген [Мансурны] газета кешеләре бик йолыктылар, алардан качып йөрмиме икән?</i> И.Гази</p><p>9) <i>күч.</i> Авыр хәлдән чыгарга ярдәм итү, саклап калу, йолып калу. <i>Аһ, үләм бит, бу бәладән кем килеп йолкыр мине?</i> Г.Тукай</p><p>10) <i>күч.</i> Юкка чыгару, ахырынача бетерү. <i>Ачудан шашкан апа килер дә ялган идиллия пәрдәсен бер селтәнү белән һәм бер алама сүз белән йолкып ыргытыр.</i> Ә.Баянов. <i>Ул хисләрне йөрәкләрдән Никтер тормыш йолкыды. </i>Н.Мәдияр</p><p>11) <i>күч. </i>Төрле якка тарату, туздыру; көчле җилфердәтү. <i>Нинди давыл бу, җил?.. Чәчләрне тузгыта… Йолка…</i> Г.Гыйльманов</p><p>12) <i>күч.</i> Каршы көрәш алып бару, тар-мар итү, юк итү. <i>Аларга сугышта да бер фронтта булырга туры килде һәм, сугыштан соң тирә-юньдәге помещикларны йолкыганда да, бертигезрәк катнаштылар</i>. Ш.Камал</p><p>13) <i>күч.</i> Кеше сүзен, фикерен, әйберен һ.б.ны өзек-өзек үзләштерү, әле тегеннән, әле моннан урлап алу. <i>Син инде, кайбер чиле-пешле композиторлар шикелле, көйләрнең башын моннан, ахырын тегеннән йолкып, шуларны гына сипләштереп чыгармассың бит!</i> Г.Бәширов</p><p><b>2. йолкып</b> <i>рәв. мәгъ.</i> 1) Ашыгып, кабаланып, зур-зур кабып. <i>Фатыйма шунда ук, ике аягы белән басып, кечкенә тешләре белән йолкып --- ашый башлады.</i> Г.Гобәй</p><p>2) Сүзне сүзгә ялгамыйча, бер фикердән икенчесенә күчеп. <i>Карт белән бергә аның ике кызы башта, аннан йолкып, моннан йолкып, бер әйбердән икенчегә сикереп, күп нәрсә өстеннән үтеп сөйләштеләр.</i> Г.Ибраһимов</p><p>3) Артык нык тырышып, соң дәрәҗәдә ярсып</p><p> <b>Йолка бирү </b>Йолкуын дәвам итү, һаман да йолку</p><p> <b>Йолка тору</b> Бертуктаусыз аннан-моннан йолку, ничек тә булдыру. <i>Аннан-моннан йолка торгач, кирәк кадәр өй җиһазы да табылды.</i> И.Гази</p><p> <b>Йолка төшү </b>Бераз йолку</p><p> <b>Йолкый башлау </b>Йолкырга тотыну. <i>Тамагы ачыккан Рәмзия, тәкатьсезләнеп, әнисенең күлмәк итәгеннән йолкый башлады</i>. Р.Ишморатова</p><p> <b>Йолкый тору </b>Бер-бер артлы, туктаусыз һәрберсен йолку. <i>Усаллашты Вакыт, күрдек тагын: Ул әнинең соңрак төсләрен Һәм хисләрен, бәлки, китте урлап, Йолкый торды чәчен, тешләрен.</i> Ә.Баян</p><p> <b>Йолкып алу </b>Көтмәгәндә, кинәттән кискен хәрәкәт белән йолку. <i>Ләкин сабыры бик тиз төкәнде, --- Котбый егетне йолкып алды һәм, аңлашырга дип, тышка алып чыгып китте</i>. М.Хәбибуллин. <i>[Бүреләр] Менә-менә артыбыздан куып җитәрләр дә безне, йөк өстеннән йолкып алып, ботарлый башларлар шикелле иде.</i> В.Нуруллин. <i>Хикәянең әһәмияте --- авторын, дөнья мәдәнияте шаукымыннан йолкып алып, милли җирлек, милли чынбарлыкка кайтарып бастырган.</i> Р.Рахмани</p><p> <b>Йолкып ату </b><i>к.</i> <b>йолкып ташлау </b>(<i>1, 2 мәгъ</i>.). <i>Үз фатирыбыз була дигәндә шул якты өметне төбе-тамыры белән йолкып атсыннар әле!</i> Ә.Сафиуллин. <i>[Разыя апа] Карт куллары белән бу агулы тамырларны милләт тормышыннан йолкып атарга тели, үзе булдыра алганны эшләп калырга ашыга.</i> Мәгърифәт</p><p> <b>Йолкып бетерү </b>Тулысынча, барысын да, тәмамланганчы йолку. <i>Чәчен йолкып бетерә язганнар. Уң колагын тешләп өзгәннәр</i>. Р.Батулла</p><p> <b>Йолкып кую </b>Алдан йолкыган хәлгә китерү</p><p> <b>Йолкып ташлау </b>1) Аз вакыт эчендә тиз-тиз йолку</p><p>2) <i>күч.</i> Тиз арада йолку, юкка чыгару. <i>Һәр бакчаның чүбе булган кебек, Йолкып ташлый торган кул була. ...Чистка комиссиясе бу чүпләрне Йолкып ташлый торган кул булды. </i>Һ.Такташ. <i>Чүп үләнен йолкып ташлау – фашистны йолкып ташлау ул. Ә фашистны йолкып ташлагач, сугыш бетә.</i> Г.Гобәй. <i>Шул сәбәпледер, бәлки, Марзияне күңелемнән тиз арада йолкып ташлый алдым.</i> А.Расих</p><p> <b>Йолкып тору </b>Һәрберсен, булган берсен һәрвакыт йолку. <i>Шуннан соң берничә ай дәвамында гөлне, үскән саен, биегрәк итеп таякка бәйләп, --- чәчәкләренең барысын да йолкып торырга кирәк. </i>Кәеф ничек?</p><p> <b>Йолкып чыгу </b>Башыннан ахырына кадәр рәттән йолку. <i>Хатыным көнләшеп бөтенесенең чәчен йолкып чыкты. </i>Татарстан яшьләре</p></p>
</table>
</body>
</html>