 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙОМЫЛУ </b> <i>ф.</i> <b>1. </b>1) Ябылу, бер-берсенә тию, орыну (иреннәр һәм күз кабаклары турында). <i>--- маңгаендагы ал постаудан тегелгән дәү кызыл йолдыз астында зәңгәрсу күзләре бер йомыла, бер ачыла</i>. Г.Бәширов</p><p>2) Үсемлекләрнең чәчәк яфракчыклары кире үз-үзенә җыелу. <i>Төнгә каршы чәчәк үзе дә йомыла.</i> К.Кәримов. <i>Нәҗип салкынга эләккән чәчәк кебек һаман йомыла, куырыла бара.</i> Ф.Яруллин. <i>Көннәрдән бер көнне чәчәкләр үстерергә яратучы Ләбибә апа Ихсанова дачадагы өеннән минем яныма килде. «Ишеткәнең юкмы, кичен йомылып, иртән ачылучы бер чәчәк бар икән, шуның исемен белмисеңме?» – диде ул.</i> И.Юзеев</p><p>3) Җәрәхәт, яра кибеп төзәлү</p><p>4) <i>к.</i> <b>йомарлану</b> (<i>3 мәгъ</i>.). <i>Бөтен энергиясен бер йодрыкка җыеп, алга сикерергә әзерләнгән барс шикелле йомыла, кечерәя, көч туплый</i>. Х.Ширмән</p><p>5) <i>күч.</i> Берәрсе күрмәслек, тапмаслык итеп, нәрсәнең дә булса артына яки эченә кереп яшеренү; ышыклану. <i>Бүген качарга дип карар кылган өч әсир, --- балчык өемнәре арасыннан кача-поса килделәр дә торба эченә кереп йомылдылар.</i> М.Галиев</p><p>6) <i>күч.</i> Бәхәсләшүдән туктау, ризалату, сүз көрәштерми башлау. <i>Анда да әле кызлар: «Атмаган куянның итеннән Хәйдәргә – бәлеш, тиресеннән – Зәкәриягә тун», – дигәч кенә авызлары йомыла. </i>Ф.Яруллин</p><p>7) <i>күч.</i> Кешеләрдән ераклашу, читләшү; үз-үзенә бикләнү. <i>Әнисе көннән-көн усаллана, телчәнләнә, ә әтисе исә үзалдына йомыла, суына бара.</i> З.Фәйзуллин. <i>Ул инде тәүге көннәрендәге кебек ачыш-табышларына да куанмый башлады, кешеләрдән читләште, йомылды.</i> М.Әмирханов. <i>Нәби көн саен йомыла, ваемсызлана бара. </i>К.Тимбикова</p><p>8) <i>күч.</i> Карьерасы үсмичә калу; берәр нәрсә белән чикләнү. <i>Артистлык карьерасы йомылу</i></p><p>9) <i>күч.</i> Үзеннән-үзе хәл ителү, онытылу, бетү. <i>Шуның белән Хәлиулла вакыйгасы йомылды. </i>Н.Гыйматдинова // Төгәлләнү, тәмамлану. <i>Ни дәлил, ни шаһит юк иде, эш шуның белән йомылды. </i>Н.Гыйматдинова</p><p>10) <i>күч.</i> Бер-беренә якын килү, кулга-кул тотышып бердәм үзәккә таба хәрәкәт итү. <i>Төркем әле кысылып йомыла, әле таралып җәелә.</i> Ә.Гаффар</p><p>11) <i>күч.</i> Юкка чыгу, кушылып, эреп югалу. <i>Әмма, бераз баргач, әлеге эзләр дә юкка чыкты: ком өстендәге тояк эзләре йомылган иде.</i> Р.Батулла. <i>Елгалар, исемен җуеп, диңгез кочагында йомыла.</i> М.Галиев</p><p><b>2. йомылып</b> <i>рәв. мәгъ</i>. 1) Тынычланып, дөньясын онытып. <i>Ирең утыра синең каршыңда, Ул сәҗдәгә киткән кебек утыра, Барыннан ваз кичеп, йомылып.</i> С.Хәким</p><p>2) Тырышып, бар булдыклылыгын куеп. <i>Күр абыеңны: йомылып эшләп йөри. Басымчак, сүз тыңлаучан. </i>А.Гыйләҗев</p><p>3) <i>күч.</i> Барлык көчкә, атылып, ыргылып. <i>Сөн буеның яшь куаклар каплаган сөзәк иңкүлегеннән йомылып чабып, ат көтүе кайта.</i> М.Мәһдиев</p><p>4) <i>күч.</i> Шым гына, сиздермичә, күздән югалырга тырышып. <i>Ул арада шым гына арт ишек ачылды, Зәйнәп йомылып юк булды.</i> А.Гыйләҗев</p><p> <b>Йомыла бару </b>Эзлекле рәвештә, аз-азлап, акрынлап йомылу, йомылуы акрынлап көчәю. <i>Әмма Маринкин көннән-көн йомыла бара.</i> Х.Камалов. <i>Җир җимертеп әллә ниләр эшлисе урында, ул үз эченә йомыла бара.</i> К.Тимбикова. <i>Ярлары камышлык, яшел суүсем капланып йомыла барган күл кебек.</i> М.Галиев</p><p> <b>Йомыла башлау </b>Йомылырга тотыну. <i>Утка карап утыра торгач, ничә төннәр йокы күрмәгән күзләре йомыла башлады</i>. Н.Хәсәнов</p><p> <b>Йомыла төшү </b>Бераз, берникадәр йомылу. <i>[Зөһрәгөл] Бала тапканнан соң бөтен көнен өйдә, ишегалдында бөтерелеп, --- ипи салып, аш пешереп, төтенле учакка таба мүкәләргә тотынган кызларын багып уздыра башлагач, үзеннән-үзе сүрәнләнә, йомыла төште. </i>Т.Әйди. <i>Әйе, чак кына тазара төшкән ахры, йөзе түгәрәкләнгән, соргылт күз кабаклары йомыла төшкән. </i>А.Расих</p><p> <b>Йомыла язу </b>Аз гына йомылмый калу. <i>Cy читендә уйдык-уйдык су бөтнекләре, кояш нурларында күзләре йомыла язган төн миләүшәләре, йөнтәс күрәннәр.</i> Ф.Шәфигуллин</p><p> <b>Йомылып алу </b>Кыска вакыт эчендә берничә тапкыр йомылу. <i>Аның керфексез кызарган күзләре куркынып челт-челт йомылып алды.</i> М.Юныс. <i>Карчыкның күзләре челт-челт йомылып алды, ул пышылдап: – Балакаем... – диде.</i> Г.Бәширов</p><p> <b>Йомылып бару </b><i>к.</i> <b>йомыла бару</b>. <i>Әнә тагын берсе, күрәсең, ничек йомылып бара.</i> Ш.Камал. <i>Ул йомылып барган керфекләре арасыннан Янчуринның ут сүндерергә дип үрелгәнен күреп калды.</i> Ф.Садриев. <i>Йомылып бара Яралар да, Сабырлана бара Холыклар.</i> Л.Шарова</p><p> <b>Йомылып бетү </b>Тулысынча йомылу, йомылган хәлгә килү. <i>Көлгәндә дә аның уң күзе ачылыбрак кала, сул күзе бөтенләй йомылып бетә.</i> М.Галиев. <i>[Аның] Бер керфеге калмаган күзләре кысылып, йомылып беткән.</i> Н.Фәттах. <i>Чәй әзерләп китергән арада күрәм: Гыйлемдарның күзләре үк йомылып беткән.</i> Х.Сарьян</p><p> <b>Йомылып йөрү </b>Йомылган хәлдә булу, шулай дәвам итү. <i>Язучының үз-үзенә бикләнеп, йомылып йөрүенә күнегеп бара инде.</i> Ф.Сафин</p><p> <b>Йомылып калу </b>1) Кинәт йомылу. <i>Ханша әле елмая-көлә, шатлыктан тау чишмәседәй чылтырый башлый, әле елга өстенә төшкән иртәнге томан кебек тынып, йомылып кала.</i> М.Хәбибуллин. <i>Ишек тоткасына тотынган Сәмигулла абый ишетелер-ишетелмәс итеп кенә «өч тәңкә» дип кабатлады, ачык ишектән кергән суык пар эчендә йомылып калгандай юкка чыкты.</i> Н.Кәримова. <i>--- һәрбер нәрсә белән кызыксына торган, дәртләнеп, ялкынланып сөйли белә торган, үз фикерләрен яклый белә торган егет тынып, йомылып калды. </i>Н.Фәттах</p><p>2) Бөтенләй, тулысынча йомылу; үзеннән-үзе йомылу. <i>Моны искә алуы да авыр. Иң кара хатирә бу. Калсын, үткән көннәр белән йомылып калсын.</i> Н.Гыйматдинова. <i>Чибәркәеваның мәгънәсез үлеме турында курска килгән врачлар арасында да сүз күп булды, мондый сирәк очрый торган вакыйга йомылып каламы соң?! </i>Г.Әпсәләмов</p><p> <b>Йомылып килү </b>Акрынлап йомылу, төзәлә башлау. <i>Йомшак җир өстенә кайчандыр тирән яра булып төшкән көпчәк эзләре дә йомылып киләләр.</i> М.Рәфыйков</p><p> <b>Йомылып китү </b>Көтмәгәндә, искәрмәстән йомылу. <i>Аяк өсте кайтса да, күзләре йомылып-йомылып китәләр.</i> М.Вәлиев<i>. --- аның сайраганда бер үрелеп, бер киерелеп һәм бер йомылып киткән тамак астын минем үбәсем килә.</i> Ш.Әхмәдиев</p><p> <b>Йомылып тору </b>Билгеле бер вакыт эчендә, вакытлыча гына йомылган булу. <i>Ваһапов ике учы белән колакларын томалады, эчендә нидер авыртудан күзләре дә йомылып торды</i>. Х.Камалов. <i>Әйтерсең лә ул кара күзләр юри генә йомылып торганнар. </i>М.Әмир</p><p> <b>Йомылып яту</b> 1) Тиешенчә файдаланылмау, үстерелмәү (белем, тәҗрибә, талант, хис һ.б.ш. турында). <i>Бәлки әле малайның атасына карата җылы хисләре уянып та җитмәгәндер. Ул әле үзен сиздермичә, күңел түрендә йомылып ятадыр.</i> Л.Ихсанова</p><p>2) Актив эшчәнлек күрсәтмәү, пассив булу. <i>Аларның сүзләре – Мостафаның йөрәгендә бик тирән йомылып яткан тойгыларны, --- ачулы уйларны --- кабызып җибәрделәр. </i>К.Нәҗми</p></p>
</table>
</body>
</html>