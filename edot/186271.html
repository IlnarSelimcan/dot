 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АШАТУ</b>  <i>ф.</i>  1) Ашарга ашамлык, ризык, азык бирү. <i>Син, кызым, дәү әниең белән тау астына казлар ашатырга киттең, мин өй эшләре белән кайнаша калдым.</i> Ә.Галиев. <i>Юлга чыгар алдыннан әнкәй үзебезне дә ашаткан булса да, иписез умач ашы әллә кая бара алмады</i>. К.Йосыпов </p><p>2) Авызына ашамлык каптыру, үзкуллап ризык бирү. <i>Бакчадагы тиеннәр кулдан ашатуга ияләшкән</i></p><p>3) Күкрәк сөте имезеп, яшь баланы тукландыру. <i>Әгәр ананың билгеләнгән сәгатьтә баланы имезергә мөмкинлеге булмаса, бу сәгатьтә ашату өчен, ана сөтен савып калдырырга тиеш</i>. Өегез ямьле булсын</p><p>4) Тәрбияләү, карау, багу. <i>--- бер колхозда эшләп яткан студентлар янына барып кайтырга кирәклеген әйтте. Ничегрәк эшлиләр, ничегрәк ашаталар, колхоз канәгатьме, – гомумән, барысын да белеп, ярдәм кирәк булса, ярдәм итеп кайтырга кирәк иде</i>. Х.Сарьян </p><p>5) Симертү, көрәйтү. <i>Ул әнә теге матур кызларны пешереп ашар өчен чикләвек ашатып симертә торган пәри карчыгының тавышы иде</i>. Г.Исхакый. <i>Казларны ашата, симертә белү тагы осталык сорый</i>. Э.Шәрифуллина </p><p>6) <i>күч.</i> Туену чарасы, табыш, яшәү чыганагы булып тору. <i>Һөнәр ашата да, киендерә дә. </i>Әйтем. <i>Белем белен ашата</i>. Мәкаль. <i>Әле шул сүзләр дә аны ашата, яшәтә</i>. Ш.Галиев</p><p>7) <i>күч.</i> Зыян салу, зарарлау; җәрәхәтләү. <i>Шул ук вакытта аның карашында «аягыңны курадан ашатып та мине таба алмадыңмы, канатым» дигән кинаяле мыскыллау да бар кебек</i>. Т.Галиуллин // Юкка чыгарту, бетертү. <i>Ләкин, ни кызганыч, татарлыгын яһүд кебек саклап калырга хәйләсе җитми. Бигрәк тә урыска үзен «ашата». Яһүд марҗага өйләнсә дә, татарга кияүгә чыкса да – яһүд туа, татардан – урыс туа</i>. Р.Фәйзуллин </p><p>8) <i>күч.</i> Кыйнау, суктыру. <i>Аның [хатынның] урыны – арткы бүлмәдә. Ире еш кына аңа каеш камчы ашата</i>. Ә.Рәшит </p><p> <b>Ашата бару </b>Берсе артыннан икенчесен ашату</p><p> <b>Ашата башлау </b>Ашатырга тотыну. <i>Шул чакта малларны, картына, яшенә, көренә, арыгына аерып, рацион төзеп ашата башлаган булабыз</i>. Ә.Еники. <i>--- күзен каплаган чүпрәкне чиштем дә иркенрәккә чыгардым, кулдан ашата башладым – мине хуҗа итеп тоя хәзер.</i> <i>Хәлемнән килерме аны чын сунар кошы итәргә, юкмы?</i> Г.Якупова</p><p> <b>Ашата бирү </b>Ашатуын дәвам итү</p><p> <b>Ашата төшү </b>Бераз ашату</p><p> <b>Ашата тору </b>Һәрвакыт, гел ашату. <i>Башыбыз авыртканда, әнкәй безгә миләш ашата торган иде</i>. Г.Галиев</p><p> <b>Ашатып алу</b> Тиз генә ашату. <i>Хәер, башта нидер ашатып алдылар шикелле.</i> Ә.Еники</p><p> <b>Ашатып бетерү</b> Барысын да тулысынча ашату; ахырына кадәр ашату. <i>Йомыркаларны каргадан ашатып бетерде, әллә ничә тавыгымны оясыннан биздерде.</i> Г.Исхакый. – <i>Күз-колак булмасаң, бригаданың икмәген ашатып бетерәчәк, – диде Митька</i>. А.Чурбанов</p><p> <b>Ашатып җибәрү</b> Ашатырга өлгерү. <i>Вахит, әйт әле шуңа, блат буенча, бәлки, ашатып җибәрер, син, ни әйтсәң дә..</i>. Т.Миңнуллин </p><p> <b>Ашатып йөрү </b>Әле, хәзерге вакытта ашату белән мәшгуль булу. <i>Әби ишегалдында үрдәк ашатып йөри иде</i>. Г.Мөхәммәтшин </p><p> <b>Ашатып килү </b>Элек-электән, даими ашату</p><p> <b>Ашатып кую</b> Алдан ашату. <i>Тәүлек буе аяк өсте йөрерлек, шәп, ләззәтле итеп ашатып куя ул председательне.</i> М.Мәһдиев. <i>Мин аны, Илдус белән бергә, әйбәтләп ашатып куйдым инде</i>. М.Маликова </p><p> <b>Ашатып тору </b>1) Һәрвакыт, гел ашату. <i>Армияне шулай ашатып торырга кирәк инде аны, юкса көчсезләнә ул</i>. Аманулла. <i>Бөркет балалары аңарга үзләренең үпкәләрен белдереп болай дигәннәр: «Үзең без үсеп җиткәнче ашатып торырга вәгъдә бирдең, үзең вәгъдәңне үтәмисең. Безгә бит инде оча башларга күп калмады. Ике-өч көнгә түз»</i>. Ф.Яруллин </p><p>2) Әле, сөйләү моментында ашату</p><p> <b>Ашатып утыру</b> Әле, хәзерге вакытта ашату белән мәшгуль булу. <i>Бу вакыт патша кызы, кырык кыз-кыркыны белән, үз бакчасына махсус ясалган күл янында аккошлар ашатып утыра иде</i>. К.Насыйри </p><p> <b>Ашатып чыгу </b>1) Билгеле вакытның башыннан ахырына кадәр ашату, шул вакыт дәвамында ашату.<i> Безнең әти узган ел көз, кыш ашатып чыгарга печән дә, салам да юк, дип, чаптар бияне сатты</i>. М.Гали</p><p>2) Барысын да, һәрберсен ашату</p><p> <b>Ашатып яту </b>Озак вакыт дәвамында ашату. <i>Кара инде син аны, ә! Үз сыерына, сарыкларына да безнең печәнне ашатып яткан ич бу, болай булгач..</i>. В.Нуруллин </p></p>
</table>
</body>
</html>