 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИКӘН </b> <i>ярд. ф. </i> 1) Фигыльдән башка сүз төркеменә караган сүзләр янында килеп, аларга фигыль төсмере бирә. <i>Тел ил белән икән, аерым түгел икән. Ил язмышы тел язмышы икән. </i>С.Хәким. <i>«Ә ник үзең шалтыратмыйсың?» – дип әйтүдән чак кына тыелып калдым. Билгеле инде ник икәне. </i>М.Маликова</p><p>2) Хәбәр составында килеп, җөмләдә белдерелгән фикергә раслау, дөресләү төсмере кертә. <i>Шунда тәрәзәгә күзе төште. Нәкъ манара өстендә генә тулган ай эленеп тора икән. </i>Г.Бәширов. <i>Тулы чүмечне ул тын да алмыйча эчеп бетерде дә, ат кебек пошкыра-пошкыра, эчен угалап алды. – У-ух, бик эчәсе килгән икән. </i>Н.Фәттах. <i>Баксаң, ике ел эчендә авылда ике оя кызлар өлгергән икән. Ике елда малайлар үсеп җиткән икән... </i>М.Мәһдиев</p><p>3) Сорау җөмләдәге икеләнү, шикләнү, шөбһәләнү, фараз кылу төшенчәләрен көчәйтеп килә. <i>Бу ни эш икән?.. Гөлбануның элекке йөргән егете булдымы икән? Миңа дигән кызны алды, дип, үч итеп, кисәргә маташтымы икән? Ул кем икән? </i>Г.Ибраһимов. <i>Менә шушы минутларда, кай җирләрдә, ниләр эшли икән ул [Госман]? </i>Л.Ихсанова. <i>Дөньяда «бәхет», «мәхәббәт» дигәнең кешенең кай ягына карап бирелә икән? </i>М.Маликова</p><p>4) Сөйләүче тарафыннан тормыш тәҗрибәсенә, күргән-белгәннәргә нигезләнеп ясалган нәтиҗәне белдереп килә. <i>Дөньяда иң авыр газап сөйләшмәү икән. </i>И.Салахов. <i>Фаҗига башларны яргач, зиһенне ача икән. Җиңгәннәр итеге белән күзеңә баса икән ---. </i>Р.Фәйзуллин. <i>Кайбер илләрдә шосседан егерме биш метр киңлегендәге арада печәнне терлеккә бөтенләй бирмиләр икән. </i>М.Мәһдиев</p><p>5) Шарт җөмләне баш җөмләгә бәйләп килә. – <i>Кирәк икән, кызлар бар! – Нәсим кеткелдәп көлеп куйды. </i>Н.Фәттах</p><p>6) «Белмәгән идем, инде белдем» дигән мәгънәне аңлата. <i>Булган икән. Күп укыгансыз икән. Алай икән</i></p><p>7) «Имеш» мәгънәсендә килә<i>. Сәрвиназ төш күргән төндә әнисе Хәйриягә дә төш керде. Шушманың көмеш суы ярларыннан чыгарга җиткән, елга тын гына ага икән. </i>Ирек мәйданы. <i>Төшемдә күп акча тапканмын икән</i></p></p>
</table>
</body>
</html>