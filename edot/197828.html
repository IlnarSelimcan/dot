 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАБАТЛА’У</b>  <i>ф.</i> <b>1. </b>1) Алдан эшләнгән эшне нәкъ шул ук рәвештә яңадан икенче тапкыр башкару. <i>Салих әфәнде ни өчендер бер сүз дә әйтмәде, тик яңадан игътибар беләнрәк кабатларга кушты. </i>А.Еники.<i> Узгандагы хаталарыңны хөкем итә белмәсәң, аларны яңадан кабатлавың мөмкин. </i>А.Гыйләҗев</p><p>2) Икенче кешенең эш-хәрәкәтен, ишарәсен, сүзен, сөйләмен, кыланышын аныңча күрсәтү. <i>Туркин ---, кәгазен вак-вак кисәкләргә ертып, тартмага ташлады, Гәрәй дә шул ук хәрәкәтләрне кабатлады. </i>А.Гыйләҗев</p><p>3) Тәкрарлау, бер сүзне кайта-кайта сөйләү. <i>Попугай шикелле бер сүзне эләктереп алганнар да урынлы-урынсыз кабатлыйлар да торалар. </i>Ш.Камал.<i> Үзалдына үзе сөйләнеп, «аллаһу», «ләхәүлә» сүзләрен кабатлап, Тәхвә Сәхәү килеп керде. </i>М.Әмир</p><p>4) Кайтаваз булып яңгырау</p><p>5) Искә төшерү, хәтердә ныгыту өчен кат-кат уку, укып хәтергә сеңдерү</p><p>6) <i>мат. </i>Тапкырлау</p><p><b>2.</b> <i>и. мәгъ. әд. </i>Бердәй авазларның яки сүзләрнең билгеле бер эзлеклелектә килүенә нигезләнгән шигъри алым. <i>Әдип – каһарман сүзләре берләшеп киткән монологлар, лирик кабатлаулар, сыйфатлауларда дини, мистик сурәтләүләрнең саклануы еш очрый. </i>Г.Нигъмәти</p><p><b>3. кабатлап </b><i>рәв. мәгъ. </i>Кабат, икенче тапкыр, яңадан. <i>Шулай да мин канәгатьләнә алмадым, яңа редакциядә боларга кабатлап тукталдым. </i>Г.Ибраһимов</p><p> <b>Кабатлап алу </b>Тиз генә кабатлау. <i>Карын бик ачып кайткан иде, аннан шундый җылы сүзне ишеткәч, кызларның үземне кыерсытуларын да онытып, теге сабакны тагын ике-өч тапкыр кычкырып кабатлап алдым. </i>М.Галәү</p><p> <b>Кабатлап бетерү </b>Барысын да кабатлау; ахырына кадәр кабатлау</p><p> <b>Кабатлап йөрү </b>Һәрвакыт, бертуктаусыз кабатлау. <i>Марат исә гүя көлгәнне ишетмәде, елмайганны күрмәде, үзенчә сөйләнеп, сестра нишләсә, шуны кабатлап йөрде. </i>Г.Гобәй. <i>Күңеленнән кабатлап йөргән берничә дога гына ярдәм итмәс шул…</i> Г.Гыйльманов</p><p> <b>Кабатлап килү </b>Бер-бер артлы, эзлекле рәвештә кабатлау; берсе артыннан икенчесен кабатлау. <i>Шулай көнне көнгә кабатлап килә торгач, ул [Зөһрә]</i> <i>өйрәнелми калган кагыйдәгә дә килеп җитте</i>. Г.Гыйльманов</p><p> <b>Кабатлап кую </b>Бер тапкыр кабатлау, алдагы сүзне кабат әйтеп кую. <i>Фәхринең юкка-барга бәйләнү гадәте юк иде, булмаганны сөйләп маташасыз дип, каты итеп кабатлап куйды. </i>Г.Ибраһимов. <i>Рәхилә ихтыярсыз янә эченнән әле генә әйткән сүзләрен кабатлап куйды.</i> Ә.Еники</p><p> <b>Кабатлап тору </b>Берничә тапкыр кабатлау; бертуктаусыз кабатлау. – <i>Шулай булгач… шулай булгач, – дип кабатлап торды да, кинәт, янәшәсендәгеләрне сискәндереп, һич көтмәгәндә, чалышма аяклы өстәлнең утызлы такталарына авыр йодрыгын төшерде. </i>Г.Кашапов</p><p> <b>Кабатлап чыгу </b>Башыннан ахырына кадәр, яңабаштан кабатлау. <i>Нинди дога булды әле? Онытканчы, тагын бер мәртәбә кабатлап чыгасы иде!</i> Г.Гыйльманов</p><p> <b>Кабатлый бару </b>Эзлекле рәвештә һәрберсен кабатлау</p><p> <b>Кабатлый башлау</b> Кабатларга тотыну.<i> Бераз бер урында таптангач, Гөлкәй якын-тирәдәге шактый остарган биючеләрнең хәрәкәтләрен кабатлый башлады.</i> Х.Ширмән</p><p> <b>Кабатлый төшү </b>Тагы да бераз кабатлау</p></p>
</table>
</body>
</html>