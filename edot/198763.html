 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАРАҢГЫЛЫК</b>  <i>и.</i> 1) Якты булмау, караңгы булу. <i>Айсыз төн. Бер кеше юк, тышта тып-тын, тик караңгы төн генә, Шул караңгылык эчендә «ул» да һәм тик «мин» генә. </i>М.Гафури. <i>Кояш чыгышы ягында өметсез караңгылык, моңлы күңелсезлек хөкем сөрә иде</i>. Р.Гали</p><p>2) Караңгы булу хәле; караңгы чолганыш, караңгы фәза. <i>Дөньяны төн караңгылыгы баскан</i>. Г.Әдһәм. <i>Тиздән карт белән эт тә кичке караңгылыкта эреп күренмәс булдылар.</i> Я.Шәфиков</p><p>3)<i>күч.</i> Наданлык, томаналык, мәгърифәтсезлек. <i>Халык массаларын наданлыкта, караңгылыкта тотарга тырышкан патша хөкүмәте [мәктәп ачарга] рөхсәт итми</i>. С.Алишев. <i>Сүзләренә, кыланышларына караганда, алар [татар ак качаклары] киткәч, йортта бәрәкәт, культура, акыл калмаган, совет наданлыкка таянып тора, ил караңгылыкта</i> <i>калган.</i> Г.Исхакый</p><p>4) <i>күч.</i>Явызлык; реакционлык. <i>Кешеләр мәңгелек караңгылык коллыгыннан якты дөньяга киләләр дә тормышның күз яшьле, канлы коллыгына барып эләгәләр.</i> Ә.Гаффар. <i>[Язучы] Тормышны караңгылык, газап, ерткычлык оясы итеп күрсәтә</i>. Д.Заһидуллина</p><p> ◊<b>Караңгылык кабу </b>Караңгы төшү, караңгылану.<i>Шакып үттем һәрбер капкага, – Караңгылык җиргә капкан ла...</i> Г.Сәлим. <b>Караңгылык куеру</b> Тагын да караңгылану.<i>Ул [поезд] алга барган саен, караңгылык та куера иде.</i> Р.Габделхакова. <i>Атау өстендә караңгылык куера барган саен, басу читендәге ташпулатлардан саркыган сүрән яктылык көчәйде ---</i>. Р.Вәлиев. <i>Тиздән караңгылык тагын куера төште, һәм тирә-юньдә берни дә күренмәслек булды.</i> С.Сабиров</p></p>
</table>
</body>
</html>