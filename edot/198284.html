 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАЛӘМ</b>  <i>и.</i> <i> гар. </i> <i> </i>1) Карага яки тушька манып язу өчен, эре каурыйдан, камыштан, корычтан ясалган әсбап. <i>Теге егет һаман эндәшми-тынмый каләм белән кыштырдатып утыра.</i> Ш.Камал. <i>Сугыштан тынган арада, Каләмне манып карага, Хат язар идем сезгә, Их кызлар, уңган сеңелләр, Хат язар идем сезгә.</i> М.Җәлил. <i>– Бераз гына җитми, </i>–<i> редактор кәгазь алды, каләмен карага манды. </i>И.Гази</p><p>2) Карандаш, ручка, гомумән язу яки рәсем ясау әсбабы. <i>Хәйдәр, художник каләме белән яңадан туган бу таныш җирләрдән күзен ала алмыйча, рәхәтләнеп карап торды. </i>Г.Бәширов. <i>Үз гомерендә хаттан гайре нәрсә язмаганлыктан, кулы каләмгә күнекмәгән ---.</i> Х.Сарьян.<i> Язар өчен каләм сайлыйм, Төрле-төрле төрлеләрен. Табигатьнең үзе кебек Гамьлеләрен, серлеләрен</i>. Ф.Яруллин</p><p>3) <i>күч</i>. Язма әсәрнең стиле. <i>«Кыямәт» --- әдипләремездән Гаяз әфәнденең оста һәм матур каләме берлә тасвир ителмеш бик мәгънәле һәм көлке комедиядер.</i> Йолдыз. <i>Каләме шома егетнең, Зөлфә язып алган истәлекләрне ул үзе үк менә дигән иттереп төзәтеп чыккалар иде</i>. Э.Касыймов. <i>Укучы автор каләменнән канәгать кала</i>. М.Вәлиев</p><p>4) <i>күч</i>. Язучылык осталыгы, әдәби талант. <i>Әдип үзенең әсәрендә кайбер каһарманнары хәрәкәтен йоларга тырышып караса да, яхшы ук җитди күзәтүче әдип каләме аларның гаебен ачып бирә</i>. Г.Нигъмәти. <i>Редакциядә эшләү өчен, язучы каләме генә җитми, Мансур каләмдәш, тәнкыйтьче каләме дә кирәк. </i>Ш.Маннапов. <i>Жаклинның буй-сынын тасвирлаганда, мәшһүр рәссамның каләме бөтен сизгерлеген, тылсымлы көчен кинәт югалткан диярсең</i>. М.Маликова</p><p>5)<i> күч. </i>Әдәби эшчәнлек, язучылык<i>. Телем, сүзем, каләмем, эшем белән һичбер вакытта да, һичбер урында һичбер каршылык кылмам дип вәгъдә итә аласызмы? </i>Г.Ибраһимов<i>. Мин революциянең беренче көннәреннән башлап ук каләмем белән катнаштым. </i>М.Гафури<i>. Аның каләменнән тагы да матуррак гөлләр түгелер. </i>М.Фәйзи.<i> Конкурсның ябык булуы Мәрьямне кулына каләм алырга дәртләндерде</i>.<i> </i>М.Маликова</p><p>6) <i>күч</i>. Язучы, әдәби, фәнни эшчәнлек белән шөгыльләнүче. <i>Быел март аенда яшь каләмнәрнең республика күләмендәге семинарын уздыру аеруча отышлы булды.</i> Ф.Галимуллин</p><p> ◊ <b>Каләм балы </b><i>иск</i>. Гонорар, авторга түләнә торган акча. <i>--- мин, ди, аның өчен юл башына утыз тиенгә чаклы каләм балы түләр идем, ди...</i> Г.Ибраһимов. <b>Каләм йөгертү </b><i>к</i>. <b>каләм тибрәтү</b>. <b>Каләм каш </b>Гүзәл кыз, чибәркәй.<i> Менә хәзрәтләр барысы да: «Каләм кашым, хурыйльгайнем, матур апаем!» – дип, урыннарыннан сикерешеп торып, теге кызны кочакламакчы булдылар икән</i>. Ф.Әмирхан. <b>Каләм остасы </b>Әсәрләрен матур стиль белән, сурәтләү чараларыннан оста файдаланып яза торган автор; гомумән, язучы. <i>Бу көзне язучылар союзы рәисе каләм осталары турында зур кайгыртучанлык күрсәтте.</i> М.Маликова. <b>Каләме өметле </b>Беренче әсәрләрен язган авторның язучылык таланты, иҗади сәләте булу турында<i>. Каләмегез өметле, тик шигырь язу техникасы җитенкерәми сезгә</i>. Г.Минский. <i>Госман Гомәр дигән өметле каләм иясе бар бездә. Аңа уңышлар телик. Тик масаеп китә күрмәсен. Остарасы да остарасы әле аңа</i>. Б.Камалов. <b>Каләм сынау </b>Әдәби әсәр язып карау, иҗат эшенә керешү. <i>Менә шул вакытларда, өйрәнчек язучы сыйфатында төрле жанрларда язып, үзенең каләмен сынап карый</i>. М.Гафури. <b>Каләм тибрәтү </b>1) Нәрсә дә булса язу, кәгазьгә төшерү. <i>Тирән аңлап тойсам да Синең мәхәббәтеңне, мин Чын күңелдән дулкынланып Укысам да хатыңны, Әллә ничек база алмадым Мин каләм тибрәтергә, Бәлки, бүген көчем җитәр Телем белән әйтергә</i>... М.Җәлил; 2) Әдәби әсәрләр иҗат итү, язучылык белән шөгыльләнү. <i>Шуның өстенә каләм тибрәтә белү, гәзитләргә мәкаләләр язып тору мине халык арасында танытты</i>. Г.Ахунов. <b>Каләм тота башлау </b><i>к</i>. <b>каләм сынау</b>. <i>Барыбыз да диярлек – шул бер-ике ел арасында кулларына каләм тота башлаган яшьләр</i>. М.Әмир. <b>Каләм тоту </b>Бераз әдәби эшчәнлек белән шөгыльләнү. <i>Әлбәттә, электән үк каләм тота иде инде ул. Аның «Шәһри Казан» һ.б. газеталарда чыгып барган үткен һәм кызыклы мәкаләләрен укучылар хәтерлидер әле</i>... Л.Шагыйрьҗан. <b>Каләм тыгу</b> Әсәрне төзәтү, редакцияләү. <i>Мин аларны [хикәяләрне] карап кына чыгам, әллә ни каләм тыкмыйча, шунда ук гәзитнең алдагы саннарына тәкъдим итәм.</i> Госман Гомәр</p></p>
</table>
</body>
</html>