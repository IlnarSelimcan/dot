 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖАЙЛАШУ </b> <i>ф.</i> 1) Урнашу, төпләнү; җирләшү. <i>Саба күрсәтелгән урынга җайлашты. </i>К.Насыйри. <i>Агыйдел, Дим, Ашказарларның буенда җайлашып, Ямьле җәйне үткәрәләр җәй буена сайрашып. </i>М.Гафури</p><p>2) Нинди дә булса шартларга яраклашу, шул шартларда яшәргә күнегү. <i>Кайвакыт чыршы урманында бер үлән дә күреп булмый; бары кымызлык кына чыршылар астында үсәргә җайлашкан. </i>И.Рәхимов, К.Ибраһимова. <i>Үсемлекләр бергәлеге күп мең еллар дәвамында акрынлап хасил булган. Нәтиҗәдә, бергәлектәге үсемлекләрнең төрле төрләре бергәләшеп үсүгә җайлашалар</i>. Биология. <i>Шартлы һәм шартсыз рефлекслар аркасында, хайваннар әйләнә-тирәлеккә бик яхшы җайлашалар. </i>Дарвинизм нигезләре</p><p>3) Ярашу, ияләшү. <i>Демократиядән авыз иткән кешенең реаль социализм шартларына күнегә һәм җайлаша алуына алар ышанмаганнар</i>. А.Тимергалин.<i> [Чыпчыкны] Чыгарып җибәрсәләр, минем янга очып килә, минем адымга җайлашып, йөземә якыная</i>. З.Зәйнуллин. <i>Алар [ала каргалар] тавыш-тынсыз гына ботакларга куналар, бераз шыбырдашалар, җайлашалардыр инде. </i>Мирас</p><p>4) Берәр төрле хәл яки мөнәсәбәткә яраклашу. <i>Аңлаша алам, Җайлаша алам, Алдаша алам бик уңай; Инде синсез яшәргә дә Өйрәнеп киләм бугай... </i>Р.Рахмани. <i>Нигә, имеш, бераз җайлашмыйсыз Аркан исә торган җилләргә? </i>Р.Гәрәй</p><p> <b>Җайлаша бару </b>Аз-азлап, акрынлап җайлашу. <i>Кайсы беренчел: йомыркамы, тавыкмы? Бал кортымы, чәчәкме? Мондый сорауларга бердәнбер дөрес җавап шул: тарихи үсеш процессында һәр ике сыңар бер-берсенә җайлаша барганнар һәм хәзерге хәлгә килгәннәр</i>. Р.Әхмәтьянов</p><p> <b>Җайлаша башлау </b>Җайлашырга тотыну. <i>Аңа хәзер шушы хәлендә – дөм сукыр һәм ялгыз килеш яшәргә өйрәнергә, тормышка җайлаша башларга кирәк иде</i>. Ф.Бәйрәмова</p><p> <b>Җайлаша төшү </b>Беркадәр, бераз җайлашу. <i>Бу очракта ул интернетка җайлаша төшә, компьютер клавиатурасы гадиләшә, димәк, алфавит үзе дә универсаль һәм конкуренциягә сәләтле була.</i> Р.Хәкимов</p><p> <b>Җайлашып бетү </b>Бөтенләй, тулысынча яки барсы да җайлашу. <i>Ниһаять, барысы да җайлашып беткәч: – Тыңлыйм сезне, – дип куйды</i>. Р.Сәгъди. <i>Әткәй кулына җайлашып беткән кораллар минем кулга да ип килеп тора</i>. Х.Сарьян</p><p> <b>Җайлашып җитү </b>Бөтенләй, тулысынча җайлашкан хәлгә килү. <i>Көн итешләре тәмам җайлашып җиткәндә генә, бәллүр савыт идәнгә төшеп чәлпәрәмә килмәсенме! </i>Т.Галиуллин</p><p> <b>Җайлашып калу </b>Җайлашкан хәлгә килү, җайлашырга өлгерү. <i>Кышка кадәр бу авыр эшләр җайлашып калды</i></p><p> <b>Җайлашып китү </b>Ниндидер сәбәптән, вакыттан соң җайлашу; әкренләп җайлашу. <i>--- бу кечкенә песи баласы берүзе генә кырыс, кыргый тормышка җайлашып китә алырмы икән?</i> Ә.Сафиуллин. <i>Ул [ондатра] яхшы җайлашып китә, үрчи һәм хәзер затлы мехлы җәнлекләр промыселының әһәмиятле объектына әверелә</i>. Татарстанның үсемлекләр һәм хайваннар дөньясы</p><p> <b>Җайлашып тору </b>Әле, хәзерге вакытта җайлашу. <i>Биегәндә, аларга бер-берсенең аягына басудан куркып, сагаеп, җайлашып торасы булмады. Һәдия белән бию бик рәхәт, җиңел икән. </i>М.Маликова</p></p>
</table>
</body>
</html>