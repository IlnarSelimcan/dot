 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖИЛ </b> <i>и.</i> 1) Атмосфера басымы үзгәрү нәтиҗәсендә, җир өстендә барлыкка килгән һава агымы хәрәкәте. <i>Җилләр, җилләр исәләр, Киң кырларны кичәләр. Җил назына иркәләнеп, Тук бодайлар үсәләр. </i>М.Җәлил. <i>Өстә җил, андый-мондый гына җил түгел, төрле яктан һич туктамыйча үтеп, сызгырып торган җил. </i>А.Гыйләҗев. <i>Сабыр гына искән урман җиле Айлы юлга чәчәк сибәли. </i>Х.Туфан</p><p>2) Нәрсәнең дә булса тиз хәрәкәте белән барлыкка килгән һава дулкыннары. <i>– Синең, – диде, – аяк атлап көлүеңнең җиле минем миемә сугылды… </i>Г.Ибраһимов. <i>Машина җиле аларның сүзләрен урлый, алар кычкырып-кычкырып сөйләшәләр. </i>А.Гыйләҗев. <i>Гаяз утыру белән, ул дилбегәне бушатып җибәрде. Ат җиленнән борынга тансык ис килеп бәрелде. </i>Х.Сарьян</p><p>3) <i>күч. </i>Нинди дә булса берәр хәл яки вакыйганың башлангыч билгеләре; үзгәреш. <i>Байлык алынды дип кайгырмагыз. Бу – вакытлы бер җил генә. Исәр дә китәр. Күп булса, өч көн барыр, диделәр. </i>Г.Ибраһимов.<i> Әйтерсең лә бу ике кеше үзләре белән ниндидер яңа җил алып керделәр, алар кергәч, барысы да күңеллеләнә төште... </i>Ф.Хөсни. <i>Илне үзгәртеп кору җилләре кагылгач, халык, ничектер, бер омтылып алган иде. </i>Мәдәни җомга</p><p>4) <i>күч. </i>Нинди дә булса эш, хәл, вакыйганың барышы. <i>Кызының үзен игътибар белән тыңламавын сизгән Сәхип әфәнде сүз җиленең барышын үзгәртергә булды. </i>Казан утлары</p><p>5) <i>күч. </i>Нәрсәнең дә булса көчле тәэсире, шаукымы. <i>Дөрес, ул вакытта әле Фатих язучы түгел, ләкин инде 1905 ел җиле кагылган, гаять үткен, кыю һәм көрәшергә ярсып торган ачы телле --- яшь егет була. </i>Ф.Әмирхан турында истәлекләр. <i>Ерак пайтәхеттән көчле инкыйлап җиле, ниһаять, безнең кечкенә Дәүләкәнгә дә килеп җитте. </i>Ә.Еники. <i>Әмма замана җиле чараларга чаманы белмәде, табигатьтән дә өстен булып, шушы таулар аша авылны еш кына туздырып узды. </i>Мирас</p><p> ◊ <b>Җил алгандай </b>Кинәт юкка чыгу турында. <b>Җил алу </b>1) Җылылык бетү, суыну, салкынаю; 2) Юкка чыгу, бетү. <b>Җил ашау </b>Җилгә ярылу (бит, кулга карата). <b>Җил баш</b> Буш, эшлексез, мәгънәсез кеше. <i>Җил баш син! Күк күкрәгән өчен, болытларга бармак янап маташасың, адәм көлкесе! </i>Ә.Еники. <b>Җил белән киртәсен тоткан, һава белән япкан </b>Туктар-кунар җире юк, йортсыз, ихатасыз. <b>Җил белән симертү </b>Ач тоту, ашатмыйча тотарга тырышу. <b>Җилгә җибәрү </b>1) <i>к. </i><b>җилгә очыру</b>. <i>Ашлыгымны җилгә җилгәрдем. Яшьлегемне җилгә җибәрдем. </i>Җыр; 2) <i>к.</i> <b>җилбәгәй(гә) җибәрү</b>. <i>Ләкин, шул тыгыз халыкны --- ике якка сибеп, урталай ярып, берәү килә ---, «шалевый» якалы пальтосын җилгә җибәргән. </i>М.Мәһдиев. <b>Җилгә җиленләп, бозга бозаулап йөрү </b>1) Теләсә кемне тыңлап, бушка мактанып гомер уздыру. <i>Йөрисең арбага бишенче көпчәк булып, былтыр яуган карны эзләп. Фәрештә кияве. Җилгә җиленләп, бозга бозаулап, аша да ят инде пенсияңне. </i>Б.Камалов; 2) Юк-бар, файдасыз эш артыннан чабу. <b>Җилгә йөрү </b><i>гади. с. </i>Табигый йомышны үтәү. <i>Асаф моңа игътибар итте: кайбер сугышчыларның һөҗүм алдыннан шундый гадәтләре бар. Йә берөзлексез җилгә йөриләр, әйтерсең бер самавыр чәй эчкәннәр ---. </i>М.Мәһдиев. <b>Җилгә очу (китү) </b>1) Әрәм булу. <i>Хан кызының иң тирән, иң саф калебеннән җан ачысы илә чыккан сүзләре, ялварулары бар да җилгә китте, шаһзадәгә һичбер әсәр кылмады. </i>Ш.Мөхәммәдев. <i>Ярый, түземсезләнеп, иңбашларыңны җыерма. Әйтәсе сүзем бик күп иде дә җилгә очты. </i>Г.Әпсәләмов. <i>Ул арада ишектән карсак кына буйлы, чүрәкәй генә бер кеше чыгып, француз яулыклы бер карчыкның муенына ташланды: – Булмады, биргән сәдакаларың җилгә очты, анакай... </i>Ф.Хөсни. <b>Җилгә очыру </b>Малны, дәүләтне, вакытны бушка, файдасызга уздыру, әрәм итү. <i>Бу бит, кимендә, биш сәгатьне җилгә очыру дигән сүз</i>. Г.Ахунов<i>. Солтан, син бу адымың белән минем тормышымны җимереп, тәмле хыялларымны җилгә очырдың. </i>Т.Гыйззәт. <b>Җил дагалап йөрү </b>Эшсез, тик йөрү. <i>Җил дагалап йөри ул. </i>Г.Ахунов. <b>Җилдәй җитез </b>Бик тиз; бик өлгер, уңган. <i>Җилдәй җитез йөртә бик тиз минем таныш автобусым. </i>Р.Миңнуллин. <b>Җилдән җиң тегеп йөрү </b>Корыга, бушка тик йөрү. <i>Бакиров җилдән җиң тегеп йөрүче зат түгел. </i>А.Гыйләҗев. <b>Җилдән килгән давылга китү </b><i>к. </i><b>җилдән килгән җилгә китү</b><i> Җилдән килгән давылга китәр.</i> Мәкаль. <b>Җилдән килгән җилгә китү </b>Көч түкмичә генә тапкан мал бушка китү, кадерсезгә китү. <b>Җилдән туган (тапкан) бала </b>Рәсми никахы булмаган анадан туган бала. <i>Сиңа ни әйтер идем, шул җыен яттан, җилдән туган баланы сөймәсәң, сөяргә башка бала таба алмагансың икән. </i>Г.Камал. <i>Ә мин – җилдән туган. Минем күңел җәрәхәтле, мине мыскыл итәргә әзер торучылар бар. </i>М.Мәһдиев. <b>Җиле дә килмәгән </b>Аз гына да охшамаган, якын да килмәгән. <i>Кая боларның төсләре бер-беренә охшау, ди? Җиле дә килмәгән. </i>А.Әхмәт. <b>Җил иләп йөрү </b><i>к. </i><b>җил куып йөрү</b>. <i>Йөри шунда җил иләп. </i>И.Туктар.<b> Җил кагылу</b> Нәрсәнеңдер тәэсире, йогынтысы булу. <i>Кооператив урынбасарына да җил кагылды. </i>Г.Ибраһимов. <b>Җил кайсы якка иссә, шунда (шул якка) авыша торган </b>Үз принцибы, үз тоткан юлы, тотрыклы карашлары булмаган кеше турында. <i>Кыз баланың язмышы егетләр кулында. Тәлиганың әле җил кайсы якка иссә, шул якка авыша торган чагы. </i>Ф.Яруллин. <i>Кырыкка җитеп тә үз хыялына ирешә алмаган ана белән җил кайсы якка иссә, шунда авыша торган аумакай атадан ничек туган диген шундый бала! </i>М.Маликова. <b>Җил (куу) куып йөрү </b>Юк эш артыннан йөрү, бушка йөрү, кирәксез эш белән шөгыльләнү. <i>Йөрмә читтә җил куып, син кайт, Гыйлемдар, кайт әле. </i>Ш.Бабич. <i>Намаздан соң ул, урыныннан торып, сүзгә кереште: – Балаларыбыз урамда бер эшсез җил куып йөриләр, дога белмиләр, укый-яза белмиләр. Мулла абзый аларны укыта алмас микән? </i>М.Галәү. <i>Фарукның җил куарга вакыты юк, хода бәндәләре. Мәшәкате муеннан. </i>Б.Камалов. <b>Җил күрде, кояш алды </b><i>к. </i><b>ай күрде, кояш алды </b><i>Гүзәлне җил күрде, кояш алды. «Сау булыгыз», – дип әйтергә дә онытып китеп барды. </i>Т.Галиуллин. <b>Җилләр исү </b>1) <i>к. </i><b>җилләр уйнау</b>. <i>Югыйсә үз вакытында Мәскәүне шаулаткан аты һәм гайрәте булган бу мәшһүр затның тупланган байлыкларыннан күптән инде җилләр искән. </i>Р.Мөхәммәдиев; 2) Кинәт юкка чыгу. <i>Бибинур тантана белән Зөһрәбану баскан урынга караган иде, сыңарыннан җилләр искән, кай арада кибеттән чыгып та шылган диген! </i>А.Гыйләҗев. <i>Выжт, җилләр исә тегендә, эрегән! Яулык күптән Исмәгыйльнең кесәсендә ята инде. </i>М.Фәйзи. <i>Тагын бер тын эзләнеп йөрдек. Киемнәребездән җилләр искән иде. </i>М.Юныс. <b>Җилләр уйнау </b>Бетү, юкка чыгу. <i>Кесәдә тагы җилләр уйнап тора иде. </i>Ф.Хөсни</p></p>
</table>
</body>
</html>