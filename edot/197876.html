 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАБУ’Л ИТҮ</b>  <i>ф.</i> 1) Биргән, бирелгән, тапшырылган берәр әйберне үз карамагына алу, үзенеке итү. <i>Мә сиңа, бүләгем булсын, азсынмыйча кабул ит, диде ул, кулындагы әчмуха чәйне карчык алдына куйды. </i>Г.Минский</p><p>2) Эшне бетереп тапшырганда яраклылыгын рәсми танып файдалануга алу, яраклылыгын рәсми теркәү</p><p>3) Төрле максатларда (әңгәмә алып бару, сәламәтлеген тикшертү, кунак яки өйдәш итеп һ.б.) янына керергә, янында булырга рөхсәт бирү. <i>Сәркатип, алай булгач кабул итмибез, дип әйтәсезмени? </i>Г.Камал. <i>«Күрәзәче Рухия»не сорап килгән кешеләрне иң элек [Мәрзия карчык] үзе кабул итә башлады. </i>Г.Гыйльманов // Рәсми сөйләшү өчен, үзенә чакыру. <i>Кабул итү бүлмәсендә утырган Тимерханга күз дә салмастан, үз дәрәҗәсен саклап, телефоннар янында --- утырган --- кыздан --- сорады. </i>Г.Ахунов.<i> Райкомда яңа секретарь Хөсәенов аны ул көнне кабул итмәде. </i>Г.Ахунов</p><p>4) Каршы алу, каршылау, мөгамәлә күрсәтү. <i>Газизә абыстай Лизаны бик хөрмәтләп кабул итте. </i>Ф.Әмирхан. <i>Район прокуроры Исрафилов аны ачык йөз белән кабул итте. </i>Г.Ахунов.<i> Фрау Софи, шуны гына көтеп утырган диярсең, Янгуразның телефон чылтыратуын бик ягымлы кабул итте. </i>Т.Әйди</p><p>5) Үзенә алу, урын бирү, сыендыру, урнаштыру.<i> Төрле йортта аны [Тукайны] төрлечә кабул иттеләр. </i>Ә.Фәйзи. <i>Менә ул, Олы Җәке авылына кайтып, җәй буе мәдрәсәне көздә балалар кабул итәрлек дәрәҗәгә китерер өчен тырышып әзерләттерде ---</i>. Ф.Яхин</p><p>6) Үз итү, якын итү, ят күрмәү, читләшмәү. <i>Аңа [Түләккә] бит Сайдәгә караганда да кыенрак, авыл бу табигать баласын – «су җенен» – бик озак үзенә кабул итмәячәк әле. </i>Г.Гыйльманов. <i>Мин башта аның [Рихард Вагнерның] иҗатын ятсыныбрак кабул иткән идем. </i>Т.Әйди</p><p>7) Ишеткәннән, белгәннән соң уйлап нәтиҗә чыгару, аңлау, төшенү, юрау. <i>Габдулла моны үз хисабына кабул итте. </i>Ә.Фәйзи. <i>Бу бер дә бәла-каза түгел, бу сынау гына… Шулай кабул итик… </i>Г.Гыйльманов. <i>Янгураз үзенең Вустрауга килеп эләгүен нәкъ менә шушы аңлашу нәтиҗәсе дип кабул итте. </i>Т.Әйди</p><p>8) Җитәкчелек итәргә алыну; вазифа, чин, дәрәҗә алу. <i>[Шәмсир] аннан [госпитальдән] инде Ленинград фронтына җибәрелде. Монда ул лейтенант дәрәҗәсендә яңа рота кабул итеп алды. </i>Т.Әйди</p><p>9) Белем дәрәҗәсен тикшереп бәяләү, уку йортына алу. <i>Кабул итү имтиханнарында башка милләтләр керүне тыйсак, илнең башка вузларында укучы татарларны да куып кайтармаслармы? </i>Г.Ахунов</p><p>10) Куллану, файдалану өчен алу. <i>Әдәби бүлек тарафыннан нигездә шушы либреттолар кабул ителеп, тулырак эшләү һәм төзәтү өчен, авторга кире кайтарылды. </i>М.Җәлил</p><p>11) Берәр төрле группа, оешма составына кертү; катнашырга рөхсәт итү</p><p>12) Хәбәрләрне, сигналларны ишетү, тыңлап язып алу (радио, телеграф, телефон аша тапшырылган). <i>Кыз бу сүзләрне бөтенләй ишетмәде, чөнки аның гипноз томалаган аңы фәкать Стенли тавышын, Стенли сүзләрен генә кабул итә иде...</i> А.Тимергалин.<i> Кем кабул итте телефонограмманы? Кем дип белик? Фамилияңне әйт!! </i>А.Расих</p><p>13) Алу, алып тору. <i>Барыбыз да эшкә җигелдек, безнең арада моңарчы булмаган татулык һәм бердәмлек хөкем сөрде: кем билетлар язып, аларга мәктәпнең мөһерен суга, кем ул билетларны сатып торачак, кемдер ишек төбендә контролёр булачак, кемдер гардеробта кием кабул итәчәк. </i>К.Миңлебаев</p><p>14) Алыш-биреш итеп тапшыручыдан алып калу; нәрсә дә булса эшләргә заказ алу. <i>Ике куяныгызны бераз шикләнеп алам, кабул итмәсәләр, кире кайтарырмын. </i>А.Әхмәт.<i> Ул тиз арада шәһәрнең төрле почмагында шешә кабул итү пунктлары ачты.</i> Г.Гыйльманов</p><p>15) Килешү, ризалашу, риза булу. <i>[Поп] Иванның боерыгында казанлылар өчен бик авыр шартлар булганга күрә, аларның күбесе ул шартларны кабул итәселәре килмәде. </i>Һ.Атласи.<i> Кабул итте һәрбересе ошбу сүзне. </i>М.Гафури. <i>Райбашкарма, райком белән киңәшеп, алар куйган эш бәяләрен кабул итте. </i>Г.Ахунов. <i>Фрау Эваның серле үткәнен беләсе килгәнлектән, Янгураз куршеләре чакыруын кабул итте. </i>Т.Әйди</p><p>16) Дөрес дип табу, хуплау, уңай карау. <i>Укып чыгып, колхоз председательләре, совхоз директорлары булгач та спортны да, музыканы да ташламыйлар. Халык моны яратып кабул итә. </i>Г.Ахунов</p><p>17) Кемдер яки нәрсәдер сыйфатында, дәрәҗәсендә, кем яки нәрсәдер дип тану, исәпләү, санау. <i>Ходай Тәгалә җибәргән сынау дип кабул итик без бу кыенлыкларны.</i> Г.Гыйльманов.<i> Өйгә килен булып төшкән Розаны да үз кызларыдай якын кабул иттеләр.</i> Р.Низамиев.<i> Капитан булырга җыенган егеткә болай кают-компаниядә сөйләшеп утыру башбаштаклык булса да, шул көннән мин аны үземнең дустым итеп кабул иттем. </i>Ә.Хәбибуллин</p><p>18) Уңай тавыш бирү, гомуми тавышка куеп раслау. <i>Нәтиҗәдә, вакыйганы контрреволюция чыгышы дип карар кабул иттек. </i>Ш.Камал</p><p>19) Берәр төрле дин тота башлау. <i>Ул бичара, баласының бөтен гаиләсе христианлык кабул иткәннәр икән дә чиркәүгә баралар икән, үзен дә шунда алып барырга телиләр икән дип курка иде.</i> Ф.Әмирхан. <i>Ягъни кияүгә чыгу өчен ислам динен кабул итү мәҗбүри булганга гына бу дингә күчмиме ул?</i> Г.Бәширов</p><p>20) Якын алу, теләктәшлек белдерү. <i>Ул үзенең кечкенә кайгысын онытып, бу гаиләнең кайгы-хәсрәтен үзенеке итеп кабул итте.</i> Д.Каюмова</p><p>21) Гадәткә кертү, күнегү, ияләшү. --- <i>яңа әдәп кагыйдәләрен халык кабул итәргә өлгермәгән яисә моңа әзер түгел. </i>Ф.Яхин</p><p>22) Сәламәтлекне ныгыту, гигиена максатларында төрле процедуралар алу.<i> Ванна кабул итү</i></p><p>23) Бала тудырганда ярдәм итү. <i>Саниянең баласын Тәңребез үзе кабул итеп алган, югыйсә берьялгызы урман юлында бала китерә алыр идеме ул? </i>Г.Гыйльманов</p></p>
</table>
</body>
</html>