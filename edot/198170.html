 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАЙНА’У</b>  <i>ф.</i> 1) Пар хәленә күчү дәрәҗәсенә җиткереп җылытылган сыеклык, быгырдап, күбекләр чыгарып утыру. <i>Әни, кайнаган самавырым да бар, эчми китмәсеннәр, ди. </i>Г.Ибраһимов.<i> Чүлмәктә кайнаган су ошамый миңа, диде командир. </i>А.Шамов.</p><p>2) Кайнаган сыман хәрәкәтләнү, күбекләнү, күбекләр чыгару. <i>Читләрендә бернәрсә дә күренми, тик кара диңгезе генә кайный. </i>Ш.Камал. <i>Ак болыттай, кайнап, күбекләнеп, сауган сөте ташый чиләктән. </i>Ф.Кәрим</p><p>3) Бөтен барлыгын биләп кыздыру, авырттыру. <i>Капкан дарулары да, үз-үзенә ясаган уколы да әллә ни ярдәм итмәде, эчендә тоташ ут кайный. </i>М.Хәсәнов</p><p>4) <i>күч. </i>Киләчәктә башкарачак эш-планнар, бик күп төрле уйлар күңелне тынгысызлау. <i>Шундый гаҗәеп бер логика белән Нургали эшкә тотынмакчы була, аңарда дәрт, энергия һәм адарыну – барысы бергә кайный. </i>Ә.Еники.<i> Башында, гадәтенчә, мең төрле исәп-хисап кайный иде. </i>Т.Әйди.</p><p>5) <i>күч. </i>Хис-тойгылар, эчке кичерешләр көчәю, ярсу, тынгысызлык кичерү. <i>Фәхринең кем кулыннан үлүе турында күңелләрдә шөбһә бик кайный иде. </i>Г.Ибраһимов. <i>Әгәр Гайни белсә иде минем йөрәгемдә нинди мәхәббәт ялкыннары кайнаганын. </i>Г.Камал. <i>Кичәдән бирле минем йөрәктә ниндидер бер моң кайный. </i>Р.Ишморат</p><p>6) <i>күч. </i>Кайнашу (<i>1 мәгъ.</i>), күмәкләп гөж килеп тору, мыжгу. <i>Бүген завод корт иле төшкән кебек кайный. </i>Г.Әпсәләмов. <i>Рина сату эшләрен дә башкара ала, тик кеше күп кайнаган чакта, әнисе аны ул эшкә җәлеп итми. </i>Т.Әйди. <i>Шәһәрнең</i> <i>кырмыскадай кайнаган кешеләре, биек йортлары, машина-трамвай шавы белән гөрләп торган таш урамнарыннан соң авыл бик бәләкәй, гади, оялчан кебек тоелды.</i> Р.Низамиев</p><p>7) <i>күч. </i>Күпкырлы актив эшчәнлек алып бару, башкаларны тарту, әйдәү. <i>Тормышның төбендә кайнап, ун ел буе аңлый алмаган нәрсәләрне син монда бер елда, бәлкем, тизрәк тә аңлаячаксың. </i>Ф.Садриев</p><p>8) <i>күч. </i>Вакыйгаларның, булып үткән эшләрнең эчендә катнашу, үзәгендә булу. <i>Хуҗалык эшендә дә күптән кайнады. </i>Г.Ибраһимов.<i> Г.Коләхмәтов бишенче ел дулкыннарында кайный. </i>Г.Нигъмәти</p><p>9) <i>күч. </i>Аерым вакыйга, шартларның нәкъ уртасына, үзәгенә әйләнү, иң киң таралган ноктасы булу. <i>Схоластик «белем» кайнаган җир булган Бохарага бар. </i>Г.Нигъмәти. <i>Рәхми төштән соң гел әвеслектә булды, урак өстендә эшнең кайнаган үзәге шушында бит. </i>М.Хуҗин</p><p>10) <i>күч. </i>Озак вакытлар бергә булу, аралашып яшәү, уртак вакыйгалар кичерү, бер үк эшләр башкару. <i>Һаман бергә кайнаган бу иптәшләр мәсьәләгә ничектер салкын караган кебек күренделәр. </i>Г.Ибраһимов</p><p>11) <i>күч. </i>Эш әйбәт бару, барысы да эш белән мәшгуль булып, бердәм эшләү. <i>Кайный монда илнең төзелеше, һәм соклана кеше елмаеп. </i>Ш.Маннур. <i>Шулай да монда зур күтәренкелек, зур социализм төзелеше кайный. </i>М.Гали</p><p> <b>Кайнап йөрү</b><i> </i>Бертуктаусыз тынычсызлау, тоташ борчып тору, үзенә урын тапмаслык дәрәҗәгә җиткерү. <i>Эчтә бертуктаусыз кайнап йөргән билгесез ачу хәзер әзрәк билгеле була башлады. </i>Ф.Хөсни</p><p> <b>Кайнап китү </b>Кинәт, көтмәгәндә кайный башлау, билгеле бер моменттан соң кайнарга тотыну. <i>Шәкерттә тагы гайрәт кайнап китте. </i>Г.Ибраһимов</p><p> <b>Кайнап тору </b>Әле, хәзер, күз алдында кайнау; даими, һәрвакыт, ыгы-зыгы килеп, шау-шулы хәрәкәт итү. <i>Көмеш кебек самавыр күңелле, бәйрәмчә кайнап тора. </i>С.Сүнчәләй. <i>Казаннарда гөбер-гөбер бәрәңге кайнап тора. </i>Ф.Яруллин. <i>Бауман урамында халык кайнап тора. Авыз ачып йөрсәң – хәзер кемгә дә булса килеп бәреләсең. </i>З.Фәйзуллин</p><p> <b>Кайнап утыру</b> Әле, хәзер, күз алдында кайнаган хәлдә булу. <i>Кайтса, ни күрә: үги әнисе Бибисара, аның ике кызы шаулап кайнап утырган самавыр янында чәй эчәләр. </i>Г.Ахунов</p><p> <b>Кайнап чыгу </b>1) Кайнау халәтенә, кайнау ноктасына җитү. <i>Хәзер кайнар күмер белән самавыр да куеп җибәрәм, күз ачып-йомганчы кайнап чыга. </i>Г.Әпсәләмов.<i> Өстәл түрендә утырган самавыр байтактан кайнап чыккан иде инде ---. </i>Р.Мөхәммәдиев</p><p>2) <i>күч. </i>Ачуыннан ярсу, кинәт кызып китү. <i>Ул мине күреп түгел, адымымнан танып шулай кайнап чыкты. </i>Ф.Хөсни</p><p>3) <i>күч. </i>Хисләр кинәт ташу. <i>Теләгеңне белмәдем, ул [җыр] күкрәгемнән үзе кайнап чыкты. </i>М.Фәйзи</p><p> <b>Кайный башлау</b> Кайнарга тотыну.<i> Тик кайсы арада пыш-пыш кына: «Менә диңгез кайный башлар, менә янар», – дигән тавышлар ишетелә иде.</i> Г.Тукай. <i>Хәзер исә бу ачу-нәфрәт, бик табигый буларак, минем эчемдә бөтенләй кайный башлады. </i>Ә.Еники</p><p> <b>Кайный бирү</b> Бернигә дә карамастан, һаман кайнау.<i> Безнең казан ташыса да кайный бирә, Пешә ашы, берүзенә – ике башы.</i> С.Әхмәтҗанова.<i> Бүген Сәйтәк авылы яшүсмерләре күңелләре белән тартылган спорт дөньясында «кайный» бирә.</i> Балтач таңнары</p></p>
</table>
</body>
</html>