 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БАРМАК </b> <i>и.</i>  1) Кешенең аяк, кул очында, хәрәкәтләндереп була торган бишәр капшау һәм тоту әгъзасы. <i>Бармак белән иҗек санамадым, Утырмадым каләм кимереп. </i>К.Булатова. <i>Тырнагы каерылып төшкән, бармакларының тиресе-ите суелып беткән. </i>З.Фәтхетдинов. <i>Баш бармак бау ишә, Имән бармак имән кисә, Урта бармак утын яра, Атсыз бармак ат җигә, Чәнти бармак чәй эчә. </i>Бармак уены</p><p>2) Умырткалы хайваннарның аяк, тәпи очларындагы өч-биш данәдә тырнаклы чуксыман әгъзалары. <i>Билгеле булганча, тавык дүрт бармаклы. Ә картайган саен, бишенче бармак үсә башлый. </i>С.Рәфиков</p><p>3) Бияләйнең, перчатканың кул бармагына кидерелә торган өлеше; бармакча. <i>Алар [күзләр] урынына, уң яктагы энәгә соры йомгактан яңадан 10 күз җыялар. Шулай итеп, баш бармак урыны ясала. </i>Йорт эшләре</p><p>4) Музыка коралындагы тел, төймә, клавиш. <i>Анда мин беренче мәртәбә пианино күрдем һәм, музыка мәктәбенең мөдире күрмәгәндә генә, пианино бармакларына баса башладым. </i>Һ.Такташ</p><p>5) <i>тех. </i>Машина һәм механизмнарның төрле таякчыклар рәвешендәге детале. <i>[Сафа:] Җиде данә цилиндр, йөз илле данә поршень балдаклары, кырык данә поршень бармаклары --- дип, запас частьларны санап китте. </i>Х.Госман</p><p>6) Мулине, тамбур җебе кебек җепләрне үлчәү берәмлеге итеп йөртелгән кечкенә киләп. <i>[Галиябану:] Әтигә ике генә бармак тамбур җебе алырга кушсам, орышыр микән? </i>М.Фәйзи</p><p>7) <i>күч. </i>Кагылышы булу, мөнәсәбәт, кемдер ясаган йогынты. <i>Бу афәтләрне тудырган иблис мәлгуньнең каһәрле бармагы талды. </i>Г.Ибраһимов</p><p>8) <i>күч. </i>Мәкерле эш. <i>Аларның [Бәйдек байларының] бармагы шулай советка каршы тәмәке белән кызыктыруга хәтле барып җитте. </i>Г.Толымбай</p><p> <b> ◊ (Үз) бармагы аркылы карау </b>Үзенчә уйлап эш итү, үзе белгәнчә эшләү. <i>Бөтен нәрсәне үз бармагы аркылы гына карарга өйрәнгән Галимә киңәше Хәлимгә йогармы? </i>Г.Гали. <b>Бармагы батмау </b>Нинди дә булса эшкә көче җитмәү, аны башкарып чыга алмау. <b>Бармагын чәйни </b>Эше барып чыкмаганнан, уңышсызлыктан үзен-үзе «ашау», үкенү. <b>Бармагыңны йотарсың </b>Бик тәмле. <b>Бармагы уйнау</b> Астыртын эш йөртү. <i>Ул [Яңгура] үзе беркайчан да көрәшнең алгы планына чыкмады, әмма һәр җирдә аның бармагы уйнады. </i>Г.Әпсәләмов. <b>Бармагы үзенә кәкре, бармагы үз ягына бөгелә </b>Иң элек үз мәнфәгатен алга сөрү, үз хәстәрен генә күрү, үз файдасына эшләү турында. <i>Менә тагын бер тип – Сибгатуллин. Бармагы үзенә таба кәкре, шәхси интереслар – беренче планда. </i>Г.Иделле. <b>(Үз) бармагы шикелле белү </b>Бик якын таныш булу, яхшы белү. <i>Мин аларны [кулакларны] бармагым шикелле беләм. </i>Ф.Сәйфи-Казанлы. <b>Бармак арасыннан агып бетү </b>Кысып кына тотканда да, акчаның яки берәр нәрсәнең күзгә күренмичә юкка чыгуы. <b>Бармак арасыннан кысу</b> Бик чамалап тоту, саранлану. <i>Сәхап --- ашлыкны азлап-азлап, бармак арасыннан кысып чыгарып кына --- тапшыра иде. </i>С.Рафиков. <b>Бармак аша (үтә) карау </b>Бер-бер эшкә салкын, илтифатсыз карау, аны әһәмияткә алмау, игътибарсыз калдыру. <i>Ул эшкә дә хәзер бармак аша карый башлады. </i>М.Җәлил. <b>Бармак башыдай, бармак башы кадәр (хәтле) </b>Кечкенә, вак; аз гына. <i>Хәлим --- ипигә тоз сипте, бармак башы кадәр генәсен сындырып капты. </i>Г.Гобәй. <b>Бармак белән дә чиртмәү </b>Кыерсытмау, җәберләмәү. <b>Бармак белән санарлык </b>Күп түгел, бик аз санда. <i>Авыл бәләкәй иде, андагы торак йортлар бармак белән генә санарлык иде. </i>Н.Фәттах. <b>Бармак буе (буйлыгы) </b>Бик кечкенә, бик кыска. <i>Зыя үзе бармак буе гына булса да, куллары [кубыз уйнарга] бик җиңел килә. </i>Г.Ибраһимов. <b>Бармак имеп (суырып) яту </b>Эшсез, тик яту. <b>Бармак исәбен (дә) белмәү </b>Үтә надан, аңсыз. <b>Бармак йөртү (йөрү) </b>Берәр яшерен йогынты ясау (ясалу); астыртын эш итү. <i>Вәли бай, җир эшләре идарәсендәге агентлары аркылы бармак йөртеп, [совхозның] бөтен байлыгын --- суырып яткан</i>. Г.Ибраһимов<i> Соловкига озатырлар, дип куркышып торганда, Салахиев кайлардадыр бармак йөртте дә, бай котылып калды. </i>Г.Ибраһимов. <b>Бармакка бармак та сукмау </b>Бернәрсә дә эшләмәү, тик яту. <i>[Ялкау] Уңыш көтеп, тыныч ятмакта, Бармакны да сукмый бармакка. </i>Г.Афзал. <b>Бармакка (бармак башына) урарлык (чорнарлык) та юк (урарга да җитми) </b>Бик аз күләмдә, җитәрлек түгел. – <i>Кырыкка җиттең инде, бармакка чорнарлык та акылың юк икән, – дип сөйләнә-сөйләнә, Гөлҗамал кибетнең ишекле ягына юнәлде. </i>Г.Сәгыйров. <b>Бармакка урау (чорнау) </b>Алдау, юләргә калдыру. <b>Бармакны авызга кабу </b>Аптырап яки хәйран калып карап тору. <i>Бу мунчаны күргән һәрбер кеше, гаҗәпләнүдән нишләргә белмичә, бармакларын авызларына кабып, хәйран булып торырлар иде. </i>К.Насыйри. <b>Бармак селкү, бармак янау </b>Кисәтү, куркыту. <i>Милиционер, бәйрәм көн булмаса, штраф чәпи идем, ярый, бу юлга калып торсын, миннән булсын яхшылык, дигәндәй, елмаеп, бармак янады</i>. Р.Вәлиев. <i>[Татар] Бармагын селкеп, сүгеп: «Кайтып керерсең өйгә!» – ди. </i>М.Гафури. <b>Бармак сыймас җиргә сыйрак тыгу </b>Мөмкин булмаган җиргә көч белән керергә, баш тыгарга тырышу. <b>Бармакта (бармак очында) биетү (уйнату) </b>Кешене тәмам буйсындырып тоту, үзе теләгәнчә йөртү. <i>[Исмәгыйль:] Мин Хәлил кебекләрнең унавын бер бармакта биетәмен, беләсезме? </i>М.Фәйзи. <b>Бармактан суыру </b>Уйлап чыгарып, юкны бар итеп сөйләү яки язу. <b>Бармак тешләп калу </b>Табышны, уңышны кулдан ычкындыруга үкенү. <b>Бармак тешләү </b>Аптырап тору, үкенү, белмәгәнлектән, эндәшми тору, аптырап калу, нишләргә белмәү. <i>Белгән – белгәнен эшләр, белмәгән – бармагын тешләр. </i>Мәкаль. <b>Бармак төртеп күрсәтү </b>Мыскыллап күрсәтү, хурлыкка калдыру.<i> Беләм, хәзер бар да бармак төртеп Көлә торгандыр... «Гәрәй – бозау», «Гәрәй – җебегән хатын» Дия торгандыр. </i>М.Җәлил. <b>Бармак уены уйнау </b>Кешене шаярту. <b>Бармак чуты </b>Кара хисап. <i>Зур-зур каралтыларны, артезиан коесы кебек катлаулы биналарны бармак чуты һәм күз чамасы белән генә эшләп булмый. </i>Г.Ахунов. <b>Бармак хисабына да тулмый </b>Бик аз. <b>Бармак шартлатып </b>Курыкмыйча, искә дә алмыйча, һич шикләнүсез. <i>Бу шахтада сикерә-сикерә, бармак шартлатып эшләргә була. Менә җир асты челтәрләнгәч, хәтәргә әйләнә. </i>М.Гафури</p></p>
</table>
</body>
</html>