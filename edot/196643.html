 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИРТӘ</b> <i> и.</i> <b>1.</b> 1) Көннең башы, көннең беренче сәгатьләре. <i>Ни өчендер бик сөям мин җәйге көннең иртәсен. </i>М.Гафури. <i>Ахрысы, анда әле таш стена аркылы чиертеп сөйләшү һөнәренә өйрәнеп өлгермәгән берәр яңа кеше утырадыр: иртә, кич, көндез кат-кат шакылдатып карый, җавап юк. </i>Г.Ибраһимов. <i>Февраль азагының аяз, җилсез иртәсе иде. </i>М.Маликова. <i>Иртә килде, кояш чыкты. </i>М.Мәһдиев</p><p>2) Иртән (гадәттә балалар бакчаларында) үткәрелә торган спектакль, тамаша; <i>русчасы</i>: <b>утренник</b>. <i>Шәмсетдиннәрнең кибет хуҗасына фәкыйрь балалар тәрбияләр өчен ясалган балалар иртәсенә ике билет көчләп саттылар. </i>Г.Исхакый</p><p>3) <i>күч. шигъ. </i>Берәр нәрсәнең башлангыч чоры, тәүге мәле. <i>Җыр булып калыр елларга яшьлек иртәсе, Яшьлекнең канат җилпегән Романтикасы. </i>Ф.Кәрим. <i>Төне буе Ләйләгөл керфек какмады. Таң атты. Кичә ул балалыгы белән саубуллашты. Бүген кызлык дәверенең беренче иртәсе. </i>М.Мәһдиев. <i>--- яшерәсем килми, иртә яшьлегемдә чын күңелдән теләп танышулар, «мин сөям!» дип, үз-үземне ышандырып йөрүләр аз булмады. </i>Ә.Еники</p><p><b>2. </b><i>с. мәгъ. </i>1) Башкалардан элек, алда өлгерә торган. <i>Вакытында шыта алмый калган иртә культуралар өстенә тары чәчүчеләр байтак булган икән. </i>М.Әмир. <i>Иртә өлгерешле кәбестә өчен их яхшы элгәр – кыяр, бәрәңге, суган, борчак. </i>Яшелчәчелек. <i>Иртә өлгерүче ак башлы һәм чәчәкле кәбестәне --- апрель азагында – май башында ачык грунтка утыртырга мөмкин. </i>Юлдаш</p><p>2) Гадәттәгедән алда, билгеле бер вакыттан элек булган. <i>Ул елның маенда да күк йөзен атналар буе каплап торган салынкы болытлар вакыты җиткәч таралды, үз нәүбәтендә җәй, аннары иртә кыраулы көз килде. </i>М.Маликова</p><p>3) Вакытыннан алда булган. <i>Иртә үлем</i></p><p>4) Иртәнге, иртә беләнге. <i>Иртә сәгать уннарда, иртә чәйне эчеп, пароход өстенә чыктым. </i>Ф.Әмирхан. <i>Барактагыларга иртә чәйне, гадәттәгечә, каткан чәйнекләрдән, иске-москы кружкалар белән эчәргә туры килсә дә, бәйрәм әсәре бөтенләй үк юк түгел иде. </i>Ш.Камал</p><p>5) <i>а. х. </i>Сезоннан алда, баласын үстерү өчен уңайсыз булган (кыш башында яки гыйнвар, февраль айларында бала китерергә тиеш булган сыер, сарык һәм кәҗәләр турында). <i>Үзләренең сыеры, иртә буаз булганлыктан, инде күптән ташласа да, Гайниҗамал апа, каяндыр табып, сөтен-каймагын да, мәтрүшкәсен дә --- кайнатып эчертә. </i>В.Нуруллин</p><p><b>3. </b><i>рәв. мәгъ. </i>1) Иртә белән, иртәнге сәгатьләрдә. <i>Иртә сәгать бишләрдә уяндым. </i>Ф.Әмирхан.<i> Моңарчы спорт белән әллә ни кызыксынмаган, иртәләрен киерелеп-сузылып гәүдәсен язудан узмаган Харис, ул җәйне --- мускулларын ныгыту белән шөгыльләнде. </i>М.Маликова. <i>Вахит абзыйлар иртә торып, бит-кул юып, киенеп чәйгә утыргач, шыгырдап капка ачылды да, --- атлар капкадан килеп тә керделәр. </i>М.Гали</p><p>2) Гадәти, билгеләнгән вакытка кадәр; вакытыннан элек. <i>Күрәм, ишетәм сезнең сызланганны. Сизәм: сездән иртә аерылам. </i>Ш.Бабич. <i>Башмакова бүген эштән иртә кайтты. </i>М.Насыйбуллин. – <i>Балаларны алып чыгарга ниятем бар да уятырга жәллим. Соң яталар, йокылары туймый торгандыр, – диде Сәнифә. – Бер тәртипкә салгач, үзләре үк иртә ята башларлар, – диде Шәмсениса әби. </i>Э.Шәрифуллина</p><p>3) Алдан, вакытыннан алдарак. <i>Иртән килгән – урын өчен, соң килгән – тамак өчен. </i>Әйтем. <i>Иртәгә гает, дигәндә, кешеләр башка көннәрдәгегә караганда эштән бик күп иртә кайттылар. </i>Ш.Камал. <i>Ул елны корылык үзенең аянычлы нәтиҗәләрен бик иртә сиздерә башлады. </i>М.Әмир</p><p>4) Бүгенге артыннан ук килгән көнгә; икенче көнгә. <i>Иртәдән калмый язарга тотынырга да бик вакыт җитте инде. </i>Ф.Әмирхан. <i>Иртәдән калмый кунакларны алырга барырга кирәк булыр. </i>М.Гали</p><p><b>4. </b><i>хәб. функ. </i>Тиешле вакытның килеп җитмәве турында. <i>Әле вакыт иртә булса да, юлда бетон, измә --- төягән машиналар, --- бульдозерлар күренә башлады. </i>Р.Кәрами. <i>Минемчә, безгә философ булырга бик иртә әле, аның өчен безнең авызыбыздан ана сөте кипмәгән. </i>М.Әмир</p><p> ◊ <b>Иртә дә мыштыр, кич тә мыштыр</b> Эшне бик акрын, озак башкаручы кеше турында. <b>Иртә исемдә, кич төшемдә </b>Һәрчак исемдә, бер дә онытмыйм. <i>Беләзегем Филисә, Арасыннан җил исә; Иртә исемдә, кич төшемдә – Насыйп мәллә, югыйсә. </i>Җыр. <b>Иртә кырау төшү (куну) </b>Чәчләргә яшьтән чал керү. <i>Нәҗип Корбановның чигә чәчләренә мул булып кунган иртә кырауга күз салды. </i>Г.Ахунов. <b>Иртәсен кичкә катып </b>Иртә таңнан кичке караңгыга кадәр (көн-төн эшләү турында). <b>Иртә таңнан </b>Бик иртә, иртән үк.<i> – Шул кирәк сезгә! – диде теге адәм. – Иртә таңнан парлашып бодай арасында йөрмәссез! </i>М.Маликова. <i>Кояш исә күлне үзенең көлтә-көлтә нурларына иртә таңнан кичке эңгергәчә коендыра ---. </i>К.Миңлебаев. <i>Фани дөнья белән алыш-биреше беткәндәй, Рамазан бабай иртә таңнан бирле карчыгының аягы очында бөкрәеп утыра… </i>Ә.Еники. <b>Иртә таңнан кара төнгә кадәр (хәтле, чаклы) </b>Көнозын, көн буе. <i>Иртә таңнан кара төнгәчә эштә булган кешене бимазалау, ничектер, уңайсыз бит. </i>З.Вәли. <b>Иртә юк, кич юк </b>Кешеләрне вакытсыз, туктаусыз борчып тору. <i>Иртә юк, кич юк, киләләр дә керәләр, бер тынычлык калмады. </i>Н.Исәнбәт</p></p>
</table>
</body>
</html>