 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖАВАПЛЫ </b> <i>с.</i> <b>1.</b> 1) Эшкә җитди карый торган, эшенә һәм үз-үзенә таләпчән. <i>Бу егет – гүзәллектә Йосыф пәйгамбәр, Булсачы, кашки бер җаваплы хезмәткәр. </i>Ә.Исхак. <i>Шәхси язмаларында да ул [Сибгат Хәким] дәүләт кешесе, халык, әдәбият үсеше өчен җаваплы кеше булып кала алган. </i>Т.Галиуллин</p><p>2) Берәр бурыч, вазифа йөкләнгән. <i>Шулай күзәтә-күзәтә, Офицерлар йортына кереп киттем. Керсәм... анда вак түрәләр, җиңенә кызыл бәйләгән бик күп яшьләр, җаваплы кешеләр... </i>М.Мәһдиев</p><p>3) Җитәкче урында эшли торган. <i>Аннан соң, әфәнделәр, бу номерда торучы спекулянт та, контрреволюционер да түгел. Штабның җаваплы эшчесе, иске армия полковнигы, зур белгеч!.. </i>К.Тинчурин. <i>Аңа бер үк вакытта җаваплы мөхәррир вазифасы да йөкләнде.</i> Казан утлары</p><p>4) Җитди, бик әһәмиятле. <i>Аннары, бу гаять җаваплы «теманы» ерып чыга алмам, буталып бетәрмен, дип курыктым да, әллә бөтенләй язып тормаска микән дигән фикергә дә килгәндәй булдым. </i>Ә.Еники. <i>Ә иртәгә, дускай, минем особый көн булачак. Мин үз гомеремдә иң җаваплы эшкә китәм. </i>Ф.Яруллин. <i>Кыш буенча җыйналган пычрактан мәдрәсәне арындыру эшләрен Галиулла белән Камали кизүләр үзләре генә башкарып чыга алмагач, исән шәкертләрне дә бу җаваплы эшкә җиктеләр. </i>К.Тинчурин</p><p>5) Хәлиткеч, мөһим; бик кирәкле, актуаль. <i>Солдаттан калгач, Фәйзулла тормышның икенче баскычына: читен һәм җаваплы баскычына күтәрелде. </i>Ф.Хөсни. <i>Иң җаваплы һәм бик кирәкле бервакытта безнең кулга офицер «теле» эләкте. </i>А.Әхмәт</p><p>6) <i>күч. </i>Тәкәббер, эре кыяфәтле. <i>Һәм Муса Гали гаять җаваплы дәүләткүләм чырай белән документ укый башлады</i>. М.Мәһдиев</p><p><b>2.</b> <i>рәв. мәгъ. </i>Җитди итеп, аңлап. <i>Гомумән, кемне дә булса туганнарга күрсәтү – бик җаваплы эш, ул яшьрәк чакта гына җиңел эшләнә, олыгайган саен, моңа җаваплырак карыйсың. </i>М.Маликова</p><p><b>3. </b><i>хәб. функ. </i>1) Кемнеңдер өстенә нинди дә булса бурыч йөкләнгән булу, башкарып чыгарга тиеш булу. <i>Киләчәктә дә кешеләр борынгыдан калган хикмәтле Китаплар алдында баш иячәкләр... Шуңа күрә без узган чорлар алдында да, киләчәк буыннар каршында да җаваплы. </i>М.Усманов</p><p>2) Башкарылган эшнең төгәл генә кем вазифасына каравы. <i>Бүгенге авыр хәлдә калуыбыз өчен, без үзебез гаепле. Боларның барысына да председатель җаваплы. </i>М.Мәһдиев</p><p> ◊ <b>Җаваплы урын </b>Хөкүмәт эшендә, югары органнар каршында яки берәр коллектив белән идарә итү вазифасы, хезмәт үтәү урыны. <i>Ул тарткалашып тормады. Киресенчә, җаваплы урынга куюларын ошаткан сыман күренә иде. </i>Г.Бәширов. <i>Мәсьәләнең аяныч ягы шунда ки, әлеге караш җаваплы урыннарда эшләүче кайбер абруйлы иптәшләрнең җирле һәм хәтта үзәк матбугатта басылган хезмәтләрендә --- үткәрелеп килде һәм килә. </i>Р.Әмирхан. <i>Кияве исә аның – Чакмагыш башкорты – зур, җаваплы урында утыра. </i>Ә.Еники. <b>Җаваплы хезмәт </b><i>к. </i><b>җаваплы урын</b>. <i>--- справка кәгазьләрен алып кайтыр өчен һәм үзенең җаваплы хезмәткә керү шатлыгын Татьяна Тарасовна белән уртаклашырга дип, Чекага китте. </i>К.Тинчурин</p></p>
</table>
</body>
</html>