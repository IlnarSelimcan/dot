 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИСНӘ’Ү </b> <i>ф.</i> 1) Борын аша һава сулап ис сизү. <i>Атлар, туктап торган арада, борыннарын җиргә төртәләр, танауларны киереп, туфракны исниләр дә --- зур тынгысызлык белән еракларга текәләләр. </i>Г.Бәширов. <i>Без май көнне урманнарга чыктык, Яшь чәчәкләр исен иснәдек... </i>Ш.Маннур. <i>Беренче стаканны эчкәч, олаучы агай ах-ух килде, ипи иснәде, аны бәләкәй генә итеп кабып та куйды. </i>М.Әмир</p><p>2) Йокы килү һ.б.ш. хәлләрдә ирексездән авызны киң ачып, тирән сулыш алу һәм аны шунда ук кире чыгару. <i>Ул, җитү чәчле бәләкәй башын артка ташлап, күзләре йомык килеш, очлы борынын түшәмгә төбәп, карават янында рәхәтләнеп иснәде, киерелде. </i>Р.Кәрами. <i>Шакир абзый йокысы килгәнен белгертеп озак итеп иснәде. </i>М.Маликова. <i>Гапсамат көч-хәл белән генә күзләрен ачты, беркавым миңа сәерсенеп карап торды. Аннары авызын зур ачып иснәде ---. </i>Ф.Шәфигуллин</p><p>3) <i>күч. </i>Берәр нәрсәне аңлап, татып, күреп, баштан кичереп белү. <i>Хабул бераз сәяси исне дә иснәгән. </i>Г.Нигъмәти. <i>--- Габдулла – ни әйтсәк тә, гыйлем исе иснәгән, күп китаплар укыган шәкерт. </i>Ә.Фәйзи</p><p> <b>Иснәп алу </b>Бер мәртәбә иснәү; тиз генә иснәү. <i>Мөбиләр йорты янында, машинадан чыкканда, сарык бәтие Рушадның битен тагын бер иснәп алды. </i>М.Мәһдиев. <i>--- Җәмилә яныма ук килде дә, сипкелле борынын җыерып, киемемне иснәп алды… </i>Л.Ихсанова. <i>Авызын зур ачып, киерелеп, бер йомарлам һава иснәп алырга да өлгерде. </i>Р.Мөхәммәдиев</p><p> <b>Иснәп карау</b> Исен тикшерү. <i>Тик ул икмәкне иснәп карады да читкәрәк китеп басты</i>. Д.Бүләков. <i>Боцман, подшкиперскийның фонарьлар саклана торган өлешенә кереп, бер чирек литрлы шешә алып чыкты. Иснәп карады, эченә өрде.</i> М.Юныс. <i>Шәүкәт, графинны үрелеп алып, шәрабны иснәп карады.</i> Р.Бәшәр</p><p> <b>Иснәп кую </b>Бер тапкыр иснәү. <i>Шулчак Илүзә тирәсендә генә утырган Зәкия киерелеп иснәп куйды. – А-һ, йокы килә…</i> А.Вергазов. <i>– Хуш, углан, сабыр итик, – диде хан һәм иснәп куйды. </i>М.Хәбибуллин. <i>– Да-а... – дип суза калын гына икенче бер тавыш һәм шаулатып иснәп куя. </i>Р.Төхфәтуллин</p><p> <b>Иснәп тору</b> Сөйләү моментында, әле, хәзер иснәү. <i>Кыз, сискәнеп, яулыкны йөзенә каплады, иснәп торды. </i>Р.Мулланурова. <i>Ул эчемлекне стакан тутырып салды да төбенәчә эчеп бетерде. Артыннан берни капмыйча, беравык җиңен иснәп торды. </i>А.Вергазов. <i>Акбай, борын төбендә эленеп калган шул исне хәтердә калдырырга теләгәндәй, озак кына һава иснәп торды. </i>Р.Бәшәр</p><p> <b>Иснәп чыгу </b>Һәрберсен, барысын да берәм-берәм иснәү. <i>--- ул --- өстәл өстенә менә, һәр җиргә борынын тыгып карый, кызыксындырган нәрсәләрне иснәп чыга</i>. Н.Әхмәдиев</p><p> <b>Исни башлау</b> Иснәргә тотыну. <i>Әнием пешергән чәкчәкне, ул кайнаткан кызыл эремчекне тырнак очына алып исни башласалар, җаным рәнҗи, түзә алмыйм мин ул чакта, үләсем килә. </i>М.Юныс. <i>--- Верещагин, кинәт күтәрелә төшеп: – Иптәшләр, әллә ялгышам инде, төтен исе килә бит, – диде. Барысы да башларын калкыттылар. Исни башладылар</i>. Г.Әпсәләмов. <i>Шакир киерелә, исни башлады</i>. А.Таһиров</p></p>
</table>
</body>
</html>