 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АХЫР</b>  <i>и</i>.  <b>1.</b> 1) Берәр нәрсәнең азаккы өлеше, чиге, беткән, тәмамланган урыны. <i>Аллаһымның барлыгына, әүвәл, ахыр юк аңа, Бетү дәхи юк аңа – бердер Аллаһым бәнем. </i>Мөнәҗәт. <i>Йосыповның шигырьләрендә форма-бетем – юл ахырларының охшашлы сүзләр белән бетү ягы да аксый</i>. М.Җәлил</p><p>2) Билгеле бер вакыт арасының беткән чагы, соңгы моменты, азагы. <i>Җәй аеның иң хуш вә иң хозур чагы – сәратан ахырлары иде</i>. Җ.Рәхимов. <i>Июнь ахырына госпиталь корпуслары бушап калды</i>. Ә.Маликов</p><p>3) Нәрсәнең дә булса, берәр эш-хәлнең нәтиҗәсе, азагы. <i>Җизнәң әйтә: марҗа кызына ияләнсә, ахыры яхшыга бармый инде аның, ди.</i> Ф.Әмирхан</p><p><b>2.</b> <i>с. мәгъ.</i> Ахыргы, соңгы, азаккы, актыккы. <i>Улыгыздан сезгә кайнар сәлам, --- Улыгыз сезнең ахыр сулышта да Чыгармады сезне уеннан</i>. Ш.Маннур</p><p><b>3.</b> <i>кер. сүз функ</i>. Ниһаять. <i>Ахыр, без аш ашап утырган чакта, кызышып, үзен-үзе югалтты, аш куйган табынга төкерде дә каргап, рәнҗеп чыгып китте</i>. Г.Ибраһимов. <i>Ахыр, Габделгалләм, аз гына вакытка булса да кереп, күреп чыгарга карар бирде.</i> Г.Ибраһимов </p><p> ◊ <b>Ахыр барып</b> <i>к</i>. <b>ахыр килеп</b>. <b>Ахыр гомерендә </b>Ахыргы көннәрендә, соңгы көннәрендә, үләр алдыннан. <i>Ахыр гомерендә булса да шуларга ирешә алуы өчен, язмышның каһәрләре белән телгәләнгән карт йөрәге эчендә бер дулкын ята. Г.Ибраһимов</i>.<b> Ахыр җан </b><i>кимс</i>. Әшәке җанлы, начар кеше; адәм актыгы<b> Ахыр заман</b> 1) <i>дини</i> Кыямәт көне, дөнья ахыры: дөньялыкта кылган гамәлләре өчен үлгәннәрдән хисап алып, ярлыкау яисә җәза бирү көне. <i>Дәҗҗал – «Ялган мәсих»; алдакчы, ялганчы, мәгънәсендә; имеш, ул ахыр заман җиткәч, ишәккә атланган килеш, Иблис коткысы белән, Аллага һәм аңа ышанучыларга каршы чыгачак, аны күргән мөселманнар һәлак булачак. Христиан динендә аны «ялган Христос» – антихрист дип атыйлар. Мөселман хәдисләрендә, Дәҗҗал диңгез буендагы кыяга кадакланган, дип күрсәтелә. </i>Ислам дине турында белешмә<i>. Ахыр заман җитә, дип сүли-сүли, кайберәүләрнең авыз сулары гына корымады...</i> Г.Әпсәләмов; 2) <i>күч</i>. Бик зур тәртипсезлек, талаш-кычкырыш, ыгы-зыгы. <i>Ахыр заман анда, кыямәт, үзара талаш, кычкырыш бара!</i> Т.Гыйззәт. <b>Ахыр заман баласы</b> Бар нәрсәне дә белүгә, аң-белем дәрәҗәсенең югары үсешенә ишарә итеп кулланыла. <i>Сәфәр бабай да шакката: «Вәт ахыр заман баласы нишли бит!» – ди.</i> Ә.Фәйзи. <b>Ахыр килеп </b>1) Ниһаять. <i>Ахыр килеп, хезмәтен башлый, Петербургка китә, әдәбиятка хезмәт итә башлый – цензор булып китә.</i> Г.Нигъмәти; 2) Ахырда, соңыннан. <i>Ахыр килеп, сез мине матур итеп озаттыгыз.</i> М.Җәлил.<b> Ахыр сәгатьтә </b>1) Иң азаккы, иң соңгы мизгелдә; 2) Үлем сәгатендә, җан биргәндә. <b>Ахыр сулуларында </b>Үлгән вакытта, җан биргәндә.<b> Ахыр чиккә җитеп</b> 1) Бик нык, үтә, тәмам. <i>Ул үзенең ахыр чиккә җитеп арыганын һәм йокысы килгәнен белде</i>. Г.Гобәй; 2) Түзә алмаслык хәлдә, бик авыр хәлдә <b>Ахыр чиктә</b> 1) Нәтиҗәдә. <i>Ярый, ахыр чиктә, сул кулың скрипкада уйнарлык булып тазармасын да, ди.</i> Г.Бәширов; 2) Бик нык, үтә, тәмам. <i>Ахыр чиктә, борчылган партизан өчен айның тууымы булды ни дә, кимүеме булды ни: әлбәттә, барыбер иде</i>. Г.Гобәй; 3) Соңыннан, ахырда. <i>Хәлем бетәр дә иң кирәген әйтә алмый калырмын, дигән кебек, бик сакланып, ахыр чиктә әкрен итеп сөйләде</i>. Г.Гобәй.<i> Ахыр чиктә соңгы хөкемне һәркем үзенә үзе чыгара</i>. Р.Батулла. <b>Ахырына җиткерү </b>Тәмамлау, төгәлләү, эшләп бетерү. <b>Ахыры хәерле булсын </b>Нинди дә булса көтелмәгән хәл килеп чыкканда, уңай теләк рәвешендә әйтелә</p></p>
</table>
</body>
</html>