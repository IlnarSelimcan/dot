 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БАЗАР </b> <i>и.</i>  <i>фар. </i> 1) Ваклап сату, сатучы һәм алучыларның алыш-биреш башкару бинасы, урыны, мәйданы. <i>Беркөн ул базарга алып чыккан читек-кәвешләрен кире алып кайтты да сәкегә күтәреп бәрде. </i>Ә.Фәйзи. <i>Миңа сиздермичә генә, сәнгатькәр дусты Халит Кумысников белән, колхоз базарына барып, күңелләренә хуш килердәй роза чәчәкләрен сайлап алып, букет ясаганнар. </i>К.Миңлебаев. <i>Сөтнең чиреге – өч сум, базарда – бер сум илле тиен. </i>М.Мәһдиев</p><p>2) Нәрсә дә булса сату яки алу максаты белән, сәүдә урынына җыелган халык. <i>Базар белә, базар бирә Һәр товарның үз хакын. </i>К.Булатова. <i>Сәяси вакыйгаларның һәммәсе турында хәбәрләр, алаймы-болаймы, ничек тә базарга, агай-эне арасына ирешеп тора. </i>Ш.Камал. <i>Хәер, без килгәндә, базар диярлек җире калмаган, халык таралган --- иде. </i>Ф.Хөсни</p><p>3) Зур масштабта сәүдә-товар әйләнеше; сату-алу мөмкин булган географик өлкә яки хуҗалык тармагы. <i>Урта Азия базарларына бер генә урыс купецы да аяк баса алмас, андагы барлык базарлар татар сәүдәгәрләре кулына кереп бетәр, татарның милли сәүдәсе гөрләп торыр, милли промышленносте үскәннән-үсәр. </i>И.Гази. <i>Бары тик, Идел ташып, пароходлар йөри башлагач кына, Астрахань аша Казан базарына су юлы белән өрек-җимеш алып килгән Бохар сәүдәгәрләре Юныс Вәлишинны эзләп таптылар. </i>К.Нәҗми. <i>Европа базарларында – чыдый алмаслык конкуренция. </i>Урал</p><p>4) Базардагы бәя, хак. <i>Син тагын бигрәк базарын төшерәсең. </i>Ф.Бурнаш // Сату табышы. <i>Чөнки күчерүче – зур базар өчен эшләүче мәшһүр хәттат түгел. </i>М.Госманов</p><p>5) Бәяләнерлек, бәя куелырлык кыйммәт. «<i>Үлегенә карап мазары, товарына карап базары», – дигән бабайлар. </i>Т.Гыйззәт.<i> Кара таш чаклы булмастыр базарың. </i>М.Гафури</p><p>6) <i>күч. </i>Халык күп җыелган ыгы-зыгылы, гаугалы урын, шау-шулы, тәртипсез күренеш. <i>Ике хатын – базар, өч хатын – ярминкә. </i>Мәкаль. <i>Әллә шау-шулы базар каракны яшерә торган очрак булдымы бу?</i> М.Насыйбуллин</p><p>7) <i>күч. </i>Абруй, дәрәҗә; кирәклелек, хаҗәт. <i>Байга исә бу эш аның базарын төшерер, дәрәҗәсен киметер кебек тоелган. </i>Г.Ибраһимов. <i>Тик шулай да, базарын күтәрү өчен, ул тагын бераз киреләнеп торды. </i>И.Гази. <i>Ә мондыйларның [иске динчеләрнең] базары үтте инде. </i>К.Нәҗми. – <i>Кайгырма, сиңа шәбрәкләре дә табылыр әле. Хәзер аларның базары төшенке, – диде Мөстәкыйм бабай. </i>М.Әмир</p><p>8) <i>күч. </i>Кемнең дә булса берәр әйберен, «базар» дип кычкырып, кисәк тартып алып, бирмичә, уртада этеп-төртеп йөртү уены</p><p> <b> ◊ Базар бозу </b>1) Урнашкан бәяләрдән түбәнрәк хакка сатып, базар хакын төшерү. <i>Базымсыз базар бозар. </i>Мәкаль; 2) Тәртипле, көйле генә барган эшне бозу; җәнҗал, тавыш, таркаулык тудыру. <b>Базар йөрү </b><i>диал. </i>1) Базарда тамаша кылып йөрү. <i>Колхозчылар йокларга, базар йөрергә калдылар. </i>К.Басыйров; 2) <i>иск. </i>Базарда йөреп сату. <b>Базар кору </b>Эшсез, максатсыз җыелып тору. <b>Базар көнне ике тиен тормый </b>Мохтаҗлыктан гына кыйммәт торган әйбер турында. <b>Базар теле </b>Дорфа тел, базар жаргоны. <b>Базар тору </b>1) Базарда сәүдә итү. <i>Ул [Шәвәли], көне буе базар торып, бары өч-дүрт кенә чүлмәк саткан... </i>С.Рафиков; 2) Кешенең яшь, көчле, дәрәҗәле чагы. <i>Клубка быелларда гына йөри башлаган кыз-кыркын, тәрәзә яктысына кызыккан ут күбәләгедәй, баянчы янына елышкан. Яктылык килеп җитә алмастай читтә – базар торырдай яшьтәгеләр</i>. К.Кәримов.<b> Базар тоту </b>1) Базарда уңышлы сәүдә итү; 2) Базарлыклы, үтемле булу (товар турында); 3) Исем, дәрәҗә яки иҗат белән дан тоту; абруйлы, бәяле булу. <b>Базар төшерү (төшереп йөрү) </b>Үз кадерен үзе төшерү, үзен дәрәҗәсеннән түбән тоту. <i>Бүген дә карт ишек төбендәге калын таякка, чөйдәге каеш чыбыркыга берничә күз төшереп алды; ләкин үзен көчлек белән тыйды. Яңа катнашкан кодалар алдында, туй көннәрендә базар төшерү була, дип уйлады. </i>Г.Ибраһимов. <b>Базар хәбәре </b>Базар халкы арасында таралган хәбәр, имеш-мимеш. <b>Базар чабу (йөрү) </b>Базар буйлап, базардан-базарга йөреп сәүдә итү. <i>Сәлмән --- йөк өстенә утырып базар чаба. </i>Ф.Хөсни. <b>Базары калмау </b>Абруе югалу, авторитеты бетү. <b>Базары күтәрелү</b> Даны таралу, шөһрәт казану, сорау зур булу, ихтыяҗ арту. <b>Базары күтәренке </b>Даны, дәрәҗәсе бар; бәясе югары. <b>Базарын торган </b>Исем, дәрәҗә, дан тоткан чагы үткән, абруе, бәяләнгән чоры узган. <i>Буласы булган, базарын торган. </i>Мәкаль. <b>Базары төшү </b>Исеме-даны, бәясе төшү, абруен югалту, кадерсезгә калу. <i>[Раян] Кайчаннан минем сүзләрнең базары төште?</i> А.Гыйләҗев. <b>Базары узу (үтү) </b>1) Әйбернең кирәкле, кыйммәтле чагы узу, модасы чыгу. <i>Ә мондыйларның [иске динчеләрнең] базары үтте инде. </i>К.Нәҗми; 2) Кешенең яшь, дәрәҗәле чагы узу. <i>Базарың үткәч, ялкының беткәч, Тагын бер кат килми яз. </i>М.Максуд. <b>Базар ясау</b> Шаулашу, барысы бердән сөйләү. <i>Иргалине танып алулары булды, янә барысы берьюлы телгә килде, берсен берсе уздырып, янә базар ясап алдылар</i>. М.Хәсәнов</p></p>
</table>
</body>
</html>