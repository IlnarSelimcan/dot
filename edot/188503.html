 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БИКЛӘНҮ </b> <i>ф.</i>  1)<i> төш. юн. к. </i><b>бикләү</b>. <i>Тоткыннар, үзләренең алданганлыкларын сизеп, ишеккә килгәндә, тимерле калын ишек бикләнеп өлгергән иде инде. </i>Г.Гобәй</p><p>2) Үзең эчке якта калып, башка кеше кермәсен өчен, ишекне бикләп кую. <i>«Батырның тавышы-тыны юк, өенә бикләнде, ахры», – дип көлделәр.</i> А.Алиш. <i>Келәткә Вәсилә янына кереп бикләндем. </i>Ф.Хөсни. <i>Күз-колак салып кайтыйм бер, дип барсам, кызлар торагы ишеге төбендә, кулларына тоткан чүпрәк-чапракларын берсе икенчесеннән ничек тә яшерергә тырышып, өч-дүрт данә егет шыбырдашып йөри, ә ишек эчке яктан бик ныклап бикләнгән. </i>Ф.Хөсни</p><p>3) Үткәрмәү, тоткарлау, ябылу. <i>Чат саен милиция, юллар бикләнгән. </i>И.Таһиров</p><p>4) <i>күч. </i>Нинди дә булса урынга яки эшкә бәйләнеп, мавыгып, шуннан китә алмау; аралашмау, тар эшчәнлек белән чикләнү. <i>Һиммәтсезләр, сәүдәләренә бикләнәләр дә, гомуми эшләрнең һәммәсеннән качалар. </i>Ф.Әмирхан. <i>Ул болай да авыл тормышыннан суынып, үз гаиләсе эченә бикләнү ягына ауган кызы Мәрьямне, бар көче белән, шул тупас мужик кызлары белән катыштырмаска, уйнатмаска тырыша. </i>Г.Ибраһимов. <i>Татар элек үз дөньясына бикләнеп яшәгән. </i>Т.Миңнуллин</p><p>5) <i>күч. </i>Кичерешләрен белдермәү, хисләрен, уйларын үз эчендә саклау. <i>Ул үз-үзенә кереп бикләнә, тимер ишеккә артын куеп баса да тыгыз такталар белән томаланган, пыяласы зәңгәрсу карага әйләнгән сукыр тәрәзәгә карап тора. </i>А.Гыйләҗев. <i>Тора-бара, үз-үземә бикләндем, уйчанландым. </i>Р.Вәлиев. <i>Без наданнарның эче – тышта, ә сезнең тышыгыз да эчкә бикләнгән</i>. Р.Сибат</p><p>2<b>. бикләнеп</b> <i>рәв. мәгъ. </i>Ялгыз калып, беркемне дә катыштырмыйча. <i>Серебряковның кысан каютасына бикләнеп, алар бик озак сөйләшеп утырдылар. </i>И.Гази</p><p> <b>Бикләнә бару</b> <i>к. </i><b>бикләнеп бару</b></p><p> <b>Бикләнә төшү </b>Тагын да ныграк бикләнү</p><p> <b>Бикләнә язу </b>Чак бикләнми калу</p><p> <b>Бикләнеп алу </b>Тиз генә бикләнү, эчтән бикләнү</p><p> <b>Бикләнеп бару </b>Торган саен ныграк бикләнү. <i>Кәшиф уйларына бикләнеп барган Ринатка дәште</i>. Н.Хәсәнов</p><p> <b>Бикләнеп бетү </b>1) Бөтен бикләргә дә бикләнү</p><p>2) Бөтенләй, тәмам бикләнү</p><p> <b>Бикләнеп йөрү </b>Озак вакытлар, гел үзалдына бикләнгән булу. <i>Озынчарак аксыл йөзле, үз уйларына бикләнеп йөрергә ярата торган кыз Әхмәтсафаның бөтен күңелен биләп алды шул. </i>Ф.Сафин</p><p> <b>Бикләнеп калу </b>1) Ача алмаслык булып, эчтә калып бикләнү, бикләнгән хәлдә калу. <i>Котсыз-шыксыз караңгы базда бикләнеп калуын башына сыйдыра алмады. </i>В.Нуриев</p><p>2) <i>күч. </i>Алга үтәргә, китәргә мөмкинлекләр булмау, көтелмәгән тоткарлыклар килеп чыгу. <i>Инде, бер-ике адым атлар-атламас, Оренбур өязеннән дә үтә алмый, шушы авылда бикләнеп калсам, атамның үзеннән дә, малыннан да, фатихасыннан да ваз кичеп чыгуымның күпме генә әһәмияте кала! </i>М.Фәйзи. <i>Эчтә – күңелдә бикләнеп калган, хәрәкәткә әверелмәгән күпме талпыну борчый безне</i>. Ш.Галиев</p><p> <b>Бикләнеп кую </b>1) Алдан ук бикләнгән хәлгә китерү</p><p>2) Ялгыш бикләнү</p><p> <b>Бикләнеп тору </b>Вакыт-вакыт бикләнү, бикле хәлдә булу. <i>Кичә килдем, кичә ишегеңне ачмадың, бүген килсәм, бүген, дәшмичә, бикләнеп торасың. </i>К.Тинчурин</p><p> <b>Бикләнеп яту </b>1) Бикләнгән хәлдә булу. <i>Бетсен инде киң җиһанда тар каберләр тарлыгы! Бетсен инде бикләнеп яткан каруннар сандыгы! </i>Ш.Бабич. – <i>Нәрсә син кояш батмас борын бикләнеп ятасың? – диде Шәмсүн, керә-керешкә.</i> А.Вергазов</p><p>2) Озак вакытлар бикләнү, кеше белән аралашмау. <i>[Габбас] Төннәр буе үзенең бүлмәсендә шешәләре, бүрәнкәләре арасында бикләнеп ята. </i>Ш.Камал</p></p>
</table>
</body>
</html>