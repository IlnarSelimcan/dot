 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙОТЫЛУ</b>  <i>ф.</i> <b>1. </b>1) <i>төш. юн. к. </i><b>йоту</b></p><p>2) <i>күч.</i> Бирелү, бар игътибары белән берәр нәрсәгә төбәлү, текәлү. <i>Шул сүзләрне әйтеп, егет бабайның күзләренә йотылды. </i>Г.Ибраһимов. Сәяси темаларга язылган әсәрләрне --- йо<i>тылып, </i>әкият укыганнан битәр мавыгып укыдык. М.Әмир</p><p>3) <i>күч.</i> Артык мавыгудан сизгерлеге кимү. <i>Уйларына йотылган Җәгъфар койма өстендәге укчыларның тавыш-тынсыз гына имән бүрәнәләр ышыгына сыенып посуын да, тупчыларның тыз-быз йөренә башлавын да сизми калган иде.</i> Ф.Латыйфи</p><p>4) <i>күч.</i> Билгеле бер урыннан ераклашып югалу, берәр нәрсә эченә кереп күренмәс булу<i>. Дымлы тәрәзәләреннән тонык ут шәүләсе җәйрәгән өйләр, еракка өстерәлеп баручы саллар кебек тирбәнеп, салкын яңгыр эченә йотылдылар. </i>К.Нәҗми. <i>Озакламый кошчык кичке караңгылыкта йотылды, ләкин шунда да көмеш тавышы тынып-тукталып калмады.</i> Н.Хәсәнов</p><p>5) <i>күч.</i> Чыганактан ераклашып таралу, таралып юкка чыгу. <i>Күк җисемнәре тараткан күзгә күренә торган нурланышның шактый өлеше Җир атмосферасында йотыла һәм Җир өслегенә үк килеп җитми. </i>Астрономия. <i>Галәмнән килгән энергия тиз йотыла.</i> Мәдәни җомга</p><p>6) <i>күч.</i> Үз мәдәниятен, телен югалтып, икенче бер халыкка кушылу; ассимиляцияләнү. <i>Шуның өстенә хәвефле бер караш соңгы вакытларда үзен ачык сиздерә башлады: янәсе, татар теленең киләчәге юк, иртәме-соңмы ул йотылырга тиеш...</i> Ә.Еники. <i>Бу халыкның этник йөзен билгеләүче һәм аны саклап калу чаралары булган үзенчәлекләрнең кимүе, аның башка халыклар, аеруча руслар тарафыннан ассимиляцияләнүенә, йотылуына да китерде.</i> Г.Дәүләтшин</p><p><b>2. йотылып-йотылып</b> <i>рәв. мәгъ.</i> 1) Бик нык ашыгып, туймастай булып. <i>Йотылып-йотылып эчтеләр дә, үзләренең кемлекләрен белдерделәр дә алга чаптылар, ди, алар</i>. А.Алиш</p><p>2) <i>к.</i> <b>йотлыгып </b>(<i>2 мәгъ</i>.). <i>Тамашачылар аны йотылып тыңлау гына түгел, керфек селкетүләренә хәтле игътибар итәләр иде. </i>З.Фәйзи. <i>Моны ишеткәч, тоткынның күзләре очкынлады, йөзе нурланды, якын туганын күргәндәй йотылып карады.</i> Р.Кәрами</p><p><b>3. йотылган </b><i>с. мәгъ.</i> Гырылдаулы, карлыккан, утырган. <i>– Ниндидер җыен буласы, ахрысы, биредә, Фазыл Артышевич, – диде Сәфәров, юл буе диярлек сөйләшми килүдән йотылган тавышына ирек биреп.</i> Г.Кашапов</p><p> <b>Йотыла бару </b>Эзлекле рәвештә, аз-азлап, акрынлап йотылу. <i>Мич авызында җемелдәшкән вак-вак очкыннар, бөркелә-бөркелә янып, сүнәргә теләмәгәндәй, төнлек «бугазы»на кереп йотыла баралар.</i> Н.Хәсәнов</p><p> <b>Йотыла төшү </b>Бераз йотылу</p><p> <b>Йотылып бару </b>к. <b>йотыла бару</b>. <i>Бары тик кысыла төшкән күзләре генә аның эчке уйларына йотылып баруын күрсәтә.</i> Ә.Еники</p><p> <b>Йотылып бетү </b>Тәмам, тулысынча йотылу. <i>Шунда Хәлимнең күзләрендә чагылып, фотосурәтләрдә балкып торган кояш нуры, кырт сынып киткәндәй булды да, җилдә сүнгән лампа яктысы кебек, тынлык тарафыннан тәмам йотылып бетте.</i> Г.Гыйльманов. <i>Әмма мондый глобаль шартларда вак халыкларның йотылып бетү куркынычы бар.</i> С.Ибраһимова</p><p> <b>Йотылып калу </b>Нинди дә булса тәэсирдән соң кинәт йотылу. <i>[Сәетнең] Әйтеп бирәсе килгәне телендә йотылып калды. </i>Ф.Латыйфи</p></p>
</table>
</body>
</html>