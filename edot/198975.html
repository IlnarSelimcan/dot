 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАРШЫ </b> <b> I </b> <b> </b><i>с.</i> <b>1.</b> 1) Кем яки нәрсәнең күз алдындагы; билгеле бер әйбернең алгы ягына капма-каршы яктагы.<i> Каршы йорт тәрәзәсендә Күрдем кызның гүзәлен. Йөрәгемдә ут кабынды, Өзгәләнә үзәгем. Өзгәләнә үзәгем... </i>Җыр. <i>Каршы тау шул сүз, шул тавыш белән җавап кайтара.</i> Г.Ибраһимов. <i>Каршы як стенадан кинәт гигант күз чекерәйде. Убырмы әллә? </i>М.Юныс</p><p>2) Сөйләүче яки сөйләүченең игътибарында торган объект белән көрәшә торган, аңа дошман булган. <i>Каршы як безнең максатны белмәскә тиеш ахырына чаклы, ә үзебезнекеләр бөтенесен белеп эш итәргә тиешләр. </i>М.Миначев</p><p>3)Кире булган, тискәре характерлы, холыксыз.<i>Каршы кеше уенны бозар. </i>Мәкаль</p><p>4) Билгеле бер нәрсәне инкяр итә, шуны теләмәүне белдерә торган.<i>Кем нәрсә генә кычкырмасын, Татарстанның сайлаучы халкының 68 % ы Ельцинга каршы тавыш бирде… </i>З.Зәйнуллин. <i>Вәсвирахман үзенең якын дусты белән авыл уртасында зур тавыш куптарып, «Мөбарәк Совет властена каршы сүз әйтте» дип, ялган хәбәр тарата. </i>Кызыл таң</p><p>5) <i>диал. </i>Ярырга, эшкәртергә кыен булган.<i>Карама агачы – каршы агач. </i>Мәкаль</p><p><b>2. </b><i>хәб. функ. </i>1)<i> </i>Нинди дә булса карарга, хөкемгә, күренешкә, теләккә каршылыкны белдерә. <i>Очрашырга, сөйләшергә мин каршы түгел. </i>Ә.Еники. <i>--- «Син нәрсә, совет властена каршымы?» Шуннан бетте-китте, бөтенебез бертавыштан: «Юк-юк, тәүбә-тоба, каршы түгел», – дия торган идек.</i> М.Миначев</p><p>2) Фикер алышу вакытында яисә җыелышта һ.б.ш. нинди дә булса фикер, тәкъдим яклы булмауны, аны хупламауны белдерә; <i>киресе: </i><b>яклы</b>.–<b> </b><i>Димәк, [тәкъдимгә] каршы кеше юк? </i>–<i> диде Һидият. </i>–<i> Ул чагында тавышка куеп та тормыйм, Мостафа, син үзең дә каршы түгел бит? </i>Ш.Камал</p><p><b>3.</b><i> рәв. мәгъ. </i>Кире җавап биреп, җавап кайтарып.<i>Яңадан каршы әйтергә һичкемнең батырлыгы җитмәде.</i> Г.Ибраһимов. <i>Мөнәвәрә каршы бер сүз дә әйтмәде. </i>З.Зәйнуллин</p><p><b>4.</b> <i>и. мәгъ. </i>Күз алдындагы урын; алдагы як, алдагы юнәлеш. <i>Без авылга карап бер җир буе да бармадык, каршыдан абзый килеп чыкты. </i>М.Гафури<i>.Кычкырма, күке, каршымда, кычкыр агач башында ---. </i>Г.Тукай.<i> Шул вакытларда каршыда көчле куллы, нык сөякле ирнең </i>–<i> атаның булмавы һәрвакыт үзен сиздерә</i>. М.Мәһдиев<i></p><p></i><b>5.</b> <b>каршында </b>(<b>каршысында</b>)<i> бәйл. мәгъ.</i> 1) Кемгә, нәрсәгә булса да билгеле бер (чагыштырулы, каршылыклы) мөнәсәбәттә булуны белдерә.<i>Бахыр каршысында батыр, батыр каршысында үзе бахыр. </i>Мәкаль.<i>Күңелем пакь, ул дәрес искә төшкән саен, коллегам, классташым, гаиләбез дусты каршында үземне бүген дә гаепле саныйм. </i>Ватаным Татарстан</p><p>2)Кем дә булса карап, күреп торганда,кемнең дә булса алдында. <i>Патшаның түбәсе түшәмгә тия, сөенә, ят патшалар каршында мактана бу. </i>Әкият. <i>Тимери уйга калды. Аланбашлар каршында колхозның болай оятка калуы аны аеруча гарьләндерде. </i>Г.Бәширов</p><p> ◊<b> Каршы алу </b>1) Килүчене каршылау, аның каршысына чыгу яки аңа игътибар юнәлтү, сәламен алу, аны сәламләү. <i>Газиз Йосыф бик күп гаскәр әзер кылды, Атасын каршы алырга үзе барды. </i>Кол Гали. <i>--- аш хәзер булгач, Җиһанша Гыйбадулла хәзрәтне арбага ястык өстенә генә утыртып, ат берлә алып килә. Дәүләтша агай каршы ала. </i>З.Һади; 2) Нинди дә булса яңа вакыйгага, берәр хәбәргә һ.б.ш. билгеле бер мөнәсәбәт күрсәтү.<i>Шуңа күрә электр станцасы салыну турындагы хәбәр шәһәр халкы тарафыннан зур шатлык белән каршы алына. </i>А.Алиш. <b>Каршы бару</b> Билгеле бер эш яки фикер белән килешмәү; аны инкяр итү; дәвамлы рәвештә актив карышу. <i>[Искәндәр] --- үзенең башын җуйган шикелле, вакыты-вакыты белән үзе дә аңламаган көч каршында хисенә каршы баргандай була иде.</i> К.Тинчурин. <b>Каршы килү </b>Килешмәү, риза булмау, карулык күрсәтү.<i>Бүре абзый, ашасаң ашарсың, мин һич тә каршы килә алмыйм. </i>Әкият. <i>Моңа мин һичбер каршы килмәс идем. </i>К.Сәйфи<i>. Алайса, каршы килмәсәгез, үзебез илтеп куярбыз.</i> Ю.Җәүдәт. <b>Каршы кую</b> 1) Билгеле бер сыйфатларны ачыклау өчен, нәрсәләрне дә булса үзара чагыштыру.<i> «Өч бәдбәхет» драмасында автор [Г.Камал] ике туганны </i>–<i> укыган Гомәр белән укымаган Мәхмүтне каршы куеп сурәтли. </i>Татар әдәбияты тарихы. <i>--- шунда ук әлеге катлаулы проблеманың икенче </i>–<i> гаять тә катлаулы ягы калкып чыга: автор [М.Хәбибуллин]</i> <i>тәңречелекне христианлыкка каршы куеп, соңгысының кайбер кимчелекләре турында киңәеп, әйтергә мөмкин, хәтта рәхәтләнеп сөйли. </i>Ф.Урманче; 2) Дошманлаштыру, каршы итү.<i>Менә сезне бүген Совет ядрәсенә каршы куеп, Яшеренмәкче була баегыз. </i>М.Җәлил. <b>Каршы тору </b>1) Каршылык күрсәтү, бирешмичә көрәшү.<i>Комсомолка Биби мылтык төзи Синең дошманыңның күзенә. Ничек каршы торып шул күбәккә, Мылтык төзәшерсең үзеңә? Аңа [Кызыл байракка] нинди көч Каршы тора ала? </i>М.Җәлил. <i>Сигез пленар утырышның калганнарында исә сәяси проблемалар каралды: --- Ерак Көнчыгышта Америка Кушма Штатларына каршы сугыш алып баручы Япониягә күмәкләшеп каршы тору һәм башкалар.</i> И.Хуҗин; 2) Карышу; ризасызлык белдерү.<i>Җыелышны кич белән ясауга Сәләхи нык каршы торды. </i>Ш.Камал.<i>Чаршау кордык, Кояш безгә Нурын чәчеп Җибәрсә дә; Каршы тордык, Кудык, безгә Яктылыктан Ни килсә дә.</i> Г.Тукай<i>. Кайвакытларда кулларын, аякларын биләүгә чолгап, аны [кешене] хәрәкәтләнмәскә мәҗбүр иттеләр... Ләкин ул моңа каршы торырга, риза түгеллеген белгертергә кодрәтле --- иде</i>. Ф.Әмирхан<i>. Их йөрәк, син нигә акылга каршы баш күтәрәсең? </i>М.Юныс. <b>Каршы төшү </b>Ризасызлык белдереп яки кискен рәвештә каршы килү. <i>Башта биш кешене, заводтагы эшләреннән аермыйча гына, яңа төзелешкә билгеләргә уйлаганнар иде. Ләкин партячейка вәкиле каршы төште: </i>–<i> Андый зур эшкә ун комсомолны бөтенләйгә күчерергә кирәк, – диде. </i>А.Алиш<i>. </i><b>Каршы чыгу </b>1) <i>к</i>. <b>каршы алу</b>. <i>Кухняда звонок шалтырый башлады. – Килде бугай, – дип, Саҗидә апа ишеккә ашыкты. Аның белән бергә Ильяс та каршы чыкты</i>. Г.Әпсәләмов. <i>Әлеге безнең көләч хозяйка йөзләре агарган килеш каршы чыкты.</i> М.Әмир. <i>Әнисе, онлы кулларын алъяпкычка сөртә-сөртә, аларга каршы чыкты</i>. Р.Вәлиев; 2) Баш күтәрү; 3) <i>к.</i> <b>каршы тору</b> (<i>1 мәгъ.</i>) <i>18–19 яшьлек егетләр, барлы-юклы кораллары белән, Тула аша Мәскәүгә ыргылган немец генералы Гудериан танкларына каршы чыктылар ---.</i> З.Зәйнуллин; 4) <i>к.</i> <b>каршы төшү</b>.<i>---</i> <i>Галимҗан Ибраһимов хәреф алмаштыруга кискен каршы чыга</i>. Р.Батулла. <i>Анда укырга китүемә беренче булып колхоз рәисе каршы чыкты.</i> Г.Галиев. <i>Авыл халкының шактый өлеше колхоз төзүгә кискен каршы чыга</i>. Ф.Урманче</p></p>
</table>
</body>
</html>