 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АТУ</b>  <i>ф.</i>  <b>1.</b> 1) Кулда булган әйберне ыргыту, ташлау. <i>Ул һөнәрханә ишеге яңагына тотынып, уйга калды, бераздан, борылмыйча гына, кулындагы пүләнне эчкә атты.</i> М.Хуҗин. <i>Мәхмүтов урыныннан ук сикереп торды, күзлеген, салып, өстәлгә үк атты</i>. Р.Кәрами // Берәр әйберне, игътибарсыз гына, кискен хәрәкәт ясап ыргыту, ташлау. <i>Тормыш йөген, артык кием итеп, Ярларына салып атмадыкмы...</i> Р.Рахмани </p><p>2) Кемнең дә булса өстенә берәр нәрсә ыргыту. <i>Сезне [кошлар], без куркытмабыз һәм Таш, агач та атмабыз.</i> М.Гафури </p><p>3) Кемне дә булса көч белән күтәреп алып читкә ташлау яки егып салу. <i>Я</i> <i>телеңә салынмыйча гына утырасың, я сине тәрәзәдән атам. </i>Ф.Хөсни</p><p>4) Мылтык, автомат һ.б.ш. утлы кораллардан ядрә, пуля, туп, снаряд кебек нәрсәләр җибәрү. <i>[Әсләф:] Алар маңгайга ата. </i>Д.Салихов<i>. Митричев, атып егачак иң беренче корбанын эзләгәндәй, зәһәрләнеп ялтыраган күзләрен кыскан килеш, тешләрен шыкырдатып, пулемётның көпшәсен уңнан сулга, аннары сулдан уңга боргалый башлады</i>. Г.Бәширов </p><p>5) Утлы коралдан файдалана белү. <i>Мин төз ата идем</i>. Ә.Гаффар. <i>Туры аткан өчен алган знакны, матурлап, күкрәккә кададым</i>. Г.Исхакый</p><p>6) Аулау. <i>Узган ел, сезонны ябар алдыннан, бер куян аттым</i>. М.Галиев </p><p>7) Җәза бирү төре буларак, утлы корал ярдәмендә үтерү. <i>Сәлимгәрәйне тау ягына чыгарып аттылар. </i>Х.Хәйруллин. <i>Менә Татарстан да, барча республикалар һәм өлкәләр кебек үк, 1937 елның август аенда, 500 кешене атарга, 1500 кешене ун елдан да ким булмаган вакытка ябарга, дигән контроль саннар ала</i>. Мирас</p><p>8) Эчке көч белән бәреп, ташып чыгу, югарыга ургу яки читкә чөю, ыргыту. <i>Ватан өчен безнең йөрәкләрдә Диңгез ярындагы таш тауларны Җимереп аткан вулкан көче бар</i>. Ф.Кәрим. <i>Сөннәтче бабай, сул яки уң кулының терсәкене бөкли торган җиреннән кара тамырны табып, тагы: «Бисмилла!» – дип, салават әйтеп, балтасы берлән чаба, кан чәчрәп чыгып, фонтан булып түшәмгә таба ата башлагач та, җиз тазга хәзрәтнең кулыны бора...</i> Г.Исхакый. <i>Мичкәң кыршау аткан, юл буена суы агып килә, ник аны карамадың?</i> М.Гали</p><p>9) <i>күч.</i> Коралдан аткан кебек, өзек-өзек һәм көчле тавышлар чыгару. <i>Болыт чыгып, күк күкрәп, атты яшен! </i>М.Гафури. <i>Күктә, ялтырап, галәмәт зур камчы уйный да, шундук, чытырдап, яшен ата</i>. Д.Гайнетдинова</p><p>10) <i>күч. гади с.</i> Сорап алу. <i>[Вәли] Төпчек атарга бик ярата</i>. А.Расих</p><p>11) <i>күч. сөйл</i>. Үзенә каратырга тырышу. <i>Ул – пудра ягынган, һәрбер яшь егетне атып йөрүче ханымнардан түгел.</i> Һ.Такташ</p><p>12) <i>күч. сөйл</i>. Бик кызу сөйләү. <i>Сүзеңне сорап бетмисең, ул, ут кебек чәчрәтеп, әллә кайчан җавабын аткан була</i>. Г.Ибраһимов</p><p>13) <i>күч. сөйл</i>. Кемгә дә булса яла ягу, гөнаһсызга кемнең дә булса яман атын чыгару. <i>Битеңне ярып әйтсәләр, бер хәл иде. Үзеңне яклап, сүз дә кыстырырга булыр иде. Болай – җайсыз: сүз дә әйтеп булмый, бәлки, сиңа төбәп тә атмаганнардыр.</i> К.Йосыпов</p><p><b>2.</b> <i>ярд. ф. функ. </i>Фигыльнең тизлек-кинәтлек һәм тәмамлану дәрәҗәләрен ясый. <i>Сакалны кырып аттым. </i>М.Җәлил</p><p> <b>Ата башлау </b>Атарга керешү, атарга тотыну. <i>Таш артыннан ташны ватып ата башлый</i>. Г.Тукай. <i>Этна вулканы яки бүтән берәр янартау ата башлау белән, дөньяның төрле почмакларында янәдән Сицилияне телгә алалар</i>. Р.Фәйзуллин</p><p> <b>Ата бару </b>Һәрберсен, булган берсен бер-бер артлы ату</p><p> <b>Ата бирү </b>Атуны дәвам итү</p><p> <b>Атып бетерү </b>Берсен дә калдырмый ату; барысын да ату</p><p> <b>Атып җибәрү</b> Кинәт ату. <i>Заһидулла мылтыгыннан атып җибәрде</i>. Р.Сибат. <i>[Бикташ карт] Берданкасын һавага күтәрде һәм курыкканнарның котын алу өчен, тарсылдатып атып та җибәрде</i>. Г.Минский. <i>Шул вакыт ул, иелеп, җирдән таш алды һәм, өненнән чыгып, безне карап торган йомранга атып җибәрде.</i> Р.Сибат</p><p> <b>Атып калу </b>Атарга өлгерү. <i>Ятып калганчы, атып кал. Ярмөхәммәт бәхетен сынап карарга булды</i>. Р.Батулла</p><p> <b>Атып карау </b>Төз һәм төгәл ата алуын сынау; сынау максатыннан ату. <i>Тупны утырткач та, янә авылга атып карадылар. Җиткерә алмадылар</i>. З.Зәйнуллин</p><p> <b>Атып кую </b>Уйламаганда, көтмәгәндә кинәт ату. <i>Берәр кызурагының кулына эләксәң, атып та куяр</i>. Ш.Усманов </p><p> <b>Атып тору </b>Бертуктаусыз ату. <i>Янар таулар ут атып тора. </i>Һ.Такташ</p><p> <b>Атып яту </b>Әле, хәзерге вакытта бертуктаусыз ату. <i>Иң төп бурыч – тирә-юньгә берөзлексез радиация ташкыны атып яткан реактор коесын томалау</i>. Ә.Салах </p></p>
</table>
</body>
</html>