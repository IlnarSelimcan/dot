 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙОКЫ</b>  <i>и.</i> 1) Аң эшчәнлегенең билгеле бер вакыт арасында тукталып торуына бәйле физиологик тынычлык, организмның ял итү халәте. – <i>Йокы – иң файдалы дару, – дияр иде Камәр карчык, – сырхау адәм изелеп йоклый икән, Ходай терелтә аны.</i> Н.Гыйматдинова.<i> Үсмер кызның төн йокыларын калдырып әзерләгән, атналар-айлар буе тиешле кешесенә ничек тапшырырга белми йөдәгән беренче һәм ихлас бүләге...</i> Р.Мөхәммәдиев</p><p>2) Кышын кайбер кыргый хайваннарның тереклек эшчәнлеген киметеп яки туктатып торуы; <i>русчасы</i>: <b>спячка</b>. <i>--- керпе гаиләсе шул гөмбәләр тирәсендә чемченеп йөри торгач, шактый ризык табып, симергәнче сыйланыр. Симергәнче: кышкы йокыга җиткәнче.</i> К.Кәримов</p><p>3) <i>күч.</i> Гомуми тынлык, хәрәкәтсезлек (табигать күренешләре, җансыз әйберләр турында). <i>Тып-тын. Әйтерсең лә бөтен дөнья татлы йокыга талган</i>. Р.Батулла. <i>Җирне, ахры, төнге йокысыннан Сыерчыклар җыры уята.</i> Р.Гәрәй. <i>Караяр авылы тыныч йокыда</i>. М.Юныс</p><p>4) <i>күч.</i> Кыш көне табигать эшчәнлегенең сүлпәнләнүе. <i>Табигатьнең кышкы йокыдан уянып, хәрәкәткә килгән, кат-кат тунын салып бетереп, ашыга-ашыга өстенә яңа яшел киемен киеп торган көннәре иде</i>. Г.Гобәй</p><p>5) <i>күч.</i> Үлем, үлгән булу. <i>Син мәңгелек йокыда идең, балам. --- Сине туган ил һавасы үлемнән йолып алып калды.</i> Г.Сабитов. <i>Әле генә дөнья шаулатып яшәгән Асылбикә бүген мәңгелек йокыда! </i>Гөлшәһидә. <i>Үлем – йокы. Тирәнлеге мәңгелек.</i> Ш.Галиев</p><p> ◊ <b>Йокы алмау </b>Йоклый алмау, йоклый алмыйча яту. <i>Әминәне йокы алмый иде.</i> Ф.Әмирхан. <b>Йокы аралаш (ара, арасында)</b> Ярым йокылы хәлдә. <i>Йокы аралаш әнкәгезнең, күгәрчендәй гөр-гөр килеп, сезне назлауларын тою ---. </i>Ф.Яруллин. <b>Йокы ачылу </b>Уянгач, яңадан йоклап китә алмау. <b>Йокы базарына китү</b> Йоклап китү. <b>Йокы базы</b> Күп йокларга яраткан кеше. <b>Йокы басу </b>Бик каты йоклыйсы килү, изри башлау.<i> Сөйләшеп ята торгач, балыкчыларның тавышлары карлыга, телләре авырая башлады, йокы басты үзләрен. </i>Н.Исәнбәт. <b>Йокы бүлү</b> Вакытлы-вакытсыз йокыдан уяту, йокларга бирмәү. Төн йокысын бүлеп вак кисәккә, Мендәрләрен меңгә бөгәрләп, Уйлыйлардыр һаман шул турыда Башкалар да йөзләп, меңәрләп. Ш.Маннур. <i>«Йокысын бүлдем, тагын рәнҗер инде»</i>. <i>Рәйханәгә кыен булып китте</i>. Р.Ишморатова. <b>Йокы бүсү </b>Кирәксә дә, кирәкмәсә дә, бик озак итеп йоклау, күп йоклау. <i>Я, егетләр, нәрсә? Ашыйбыз, эчәбез дә һаман ятып йокы бүсәбезме?</i> Н.Исәнбәт. <b>Йокыга бирелү</b> <i>к.</i> <b>йокыга китү</b>. <b>Йокыга китү </b>1) Йокы хәленә күчү<i>. Язидә утын сүндерә дә тынычлап йокыга китә</i>. Г.Бәширов. <i>Һәркайсы үз уйларына, үз хыялларына бирелеп, йокыга киттеләр.</i> А.Шамов; 2) Һушны югалту; 3) Тирән тынлык урнашу, хәрәкәт бетү. <b>Йокыга куеру </b>Йокымсырау халәтендә булу, оета башлау; йокыга китәргә әзерләнү. <i>Җил, яңгыр. Тешләр тешкә тими. Шуңа карамастан, биш-алты тиңентен берәм-берәм йокыга куерып китәбез.</i> Р.Төхфәтуллин. <b>Йокыга ою </b><i>к.</i> <b>йокыга китү</b>. <b>Йокыга сак булу</b> Бик сизгер, уяу, берәр хәл булу белән шунда ук уяна торган кешегә карата әйтелә. <i>Наҗия апаның йокысы сак икән, шундук торып утырды, итәген җыештырды</i>. А.Гыйләҗев. <b>Йокыга талу</b> <i>к.</i> <b>йокыга китү</b> (<i>1 мәгъ.</i>). <i>Сәкегә утырасың </i>--- <i>һәм искиткеч татлы йокыга таласың.</i> М.Мәһдиев. <i>Шыплап мал төягән зур көймә, җилкәннәрен төшереп, Идел уртасында йокыга талган иде.</i> Ф.Латыйфи. <i>Табигать ул вакытлыча гына йокыга тала. </i>Р.Кутуй. <b>Йокыга түнү </b><i>к.</i> <b>йокыга китү</b>. <i>Әбүсөгыт бай төшермеш иде, салган-салган </i>–<i> лаякыл исергәнче эчсен иде, ичмасам, йокыга түнәр иде.</i> М.Хуҗин. <b>Йокыга чуму </b><i>к. </i><b>йокыга китү</b>. <i>Аны абзар эчендәге тирес өеменә илтеп салдылар. Ул мәрткә киткәндәй йокыга чумды. </i>З.Хәсәнов. <i>Кыз ике-өч көн буена түшәктән аерылмады, торып ашады-эчте дә кабат йокыга чумды</i>. М.Кәбиров. <i>Тик өйгә кайтып, татлы йокыга чумган гына идем, мине иңнәремнән селкеп уяттылар</i>. Казан утлары. <b>Йокыдан айный алмау</b> Йокы хәлендә калу, йокысы ачылмау. <i>Улын җилтерәтеп торгызды да йокысыннан айный алмаган малаеның пижамасы өстенә җылы тунын кидерә башлады.</i> Т.Галиуллин. <b>Йокыдан баш чыкмау </b><i>к.</i> <b>йокыдан айный алмау</b>. <b>Йокыдан калу</b> Йоклый алмау, йокысызлык белән интегү. <i>[Җавапсыз мәхәббәттән] Кеше җафалана, кеше йокыдан кала, кеше үзен һәм башкаларны каргый башлый, кеше елый, нәфрәт кичерә ---. </i>З.Фәтхетдинов. <b>Йокыдан кибән кую</b> Бик озын-озак йоклау, йокыдан туймыйча йоклау. <i>Мисхаб абзаң өендә йокыдан кибән куя. </i>Р.Хафизова. <b>Йокыдан уяну</b> 1) Сәяси аңлылык үсә башлау, аңлы көрәшкә күтәрелү. <i>Вакыт үтә. Изелгәннәр йокыдан уяна башлыйлар.</i> М.Мәхмүтов; 2) Актив эшчәнлек башлап җибәрү. <i>[Айрат] Үз кул астындагы бюро членнарын йокыларыннан уятты</i>. Г.Ахунов; 3) Хәрәкәткә килү, җанлану (табигать күренешләре турында). <i>Табигать кышкы йокыдан уяна.</i> Ә.Фазылҗанов. <b>Йокыдан уятып (торгызып) сораганда да (сорасалар да)</b> «Теләсә кайсы вакытта, теләсә нинди шартларда дөрес итеп җавап бирерлек дәрәҗәдә яхшы белә» мәгънәсендә. <b>Йокы изрәтү </b><i>к.</i> <b>йокы басу</b>. <i>Шулай тирбәлә-тирбәлә бераз баргач, йокы баскан, яшьлек йокысы изрәткән</i>. С.Зыялы. <b>Йокы изү </b><i>к.</i> <b>йокы басу</b>. <i>Аны йокы изә: ул күзләрен йома, башы капчык өстенә авып төшә.</i> Г.Кутуй. <b>Йокы йөзе күрмәү</b> Йоклый алмау, тынычлык булмау. <b>Йокы калдыру</b> Йоклыйсы вакытын әрәм итү, йокларга ирек бирмәү. <i>Күршемдә бик юньсез бер хатын бар, шул әллә ниләр сөйләп йокымны калдырды</i>. Г.Исхакый. <b>Йокы капчыгы</b> Күп йокларга яратучы кеше. <i>--- күп йокларга яраткан кешене сурәтләү өчен кулланыла торган «йокы чулмәге», «йокы капчыгы» дигән метафоралар бар</i>. Р.Юсупов. <b>Йокы качу </b>Йоклыйсы килеп тә, тирән кичерешләр, борчулар һ.б. аркасында йокы югалу. <i>Ул нихәтле арыган булса да, йокысы качкан иде. </i>Ш.Камал. <i>Бабасының тавышын абайлап алгач та, малайның йокысы табан астына качты.</i> А.Хәлим. <i>Мирхасның кинәт йокысы качты, ул бусагага торып утырды.</i> Казан утлары. <b>Йокы качыру</b> Йоклау теләген бетерү. <b>Йокы кермәү </b><i>к.</i> <b>йокы алмау</b>. <b>Йокы килмәү </b><i>к.</i> <b>йокы алмау</b>. <b>Йокы китергеч </b>Ялыктыргыч, эчпошыргыч, күңелсез; бертөрле. <i>Бир әле шул йокы китергеч романыңны. </i>Н.Исәнбәт. <b>Йокы күрмәү </b>Йоклый алмау, йоклау мөмкинлеге булмау. <i>[Муса абый:] Төне буе ютәлләп йокы күрмәдем, таң алдыннан гына оеп киткәнмен</i>. С.Йосыпов. <b>Йокы мазасы бирмәү</b> Бик еш борчып яки тавышланып, тынычлап йокларга мөмкинлек калдырмау. <i>Болай булгач, Сабирәттәйгә дә йокы мазасы бирмибез.</i> М.Галиев. <b>Йокы мичкәсе</b> <i>к. </i><b>йокы базы</b>. <b>Йокыны ачу </b>Айнытып җибәрү, уйланырга мәҗбүр итү. <i>Чыңгыз ханның Җаек буена басып керүе бик күпләрнең йокысын ачты.</i> Н.Фәттах. <b>Йокыны җую</b> <i>к.</i> <b>йокыдан калу</b>. <i>Ул үзе дә, хәлвәфрушне күргәннән бирле, төн йокыларын җуйган иде.</i> К.Насыйри. <b>Йокының нәзере юк</b> «Йокы – табигый күренеш, озак йокларга, дигән йөкләмәне үз өстеңә алырга ярамый» мәгънәсендә кулланыла. <i>– Ярар инде, кызым, тор инде. Күпме ятсаң да йокы туймас ул, йокының нәзере юк, – дия-дия, бүлмәгә килеп керә [әни]</i>. М.Хәбибуллин. <b>Йокың (йокыгыз) тәмле булсын!</b> Йокларга ятканда, теләк рәвешендә әйтелә торган сүзләр. <b>Йокы очу</b> <i>к. </i><b>йокы качу</b>. <b>Йокы симертү </b><i>к. </i><b>йокы бүсү</b>. <i>Тор, җитте сиңа, йокы симертеп ятма!</i> М.Хәбибуллин. <i>Әгәр спортчы күнегүләр ясыйсы урында көне-төне йокы симертсә, аның нинди дә булса җиңүгә ирешүе шикле.</i> Р.Низамиев. <b>Йокы сүтү</b> <i>к.</i> <b>йокыдан кибән кую</b>. <b>Йокысы җитү</b> <i>к.</i> <b>йокы басу</b>. <b>Йокысы сандугач йокысы шикелле</b> Йокысы җиңел, тиз уянучан, кыска йокылы (кеше турында). <i>Авырайгач, утырган җиреннән ястыкка авышып, сандугач йокысы чаклы гына черем итеп ала</i>. К.Кәримов. <b>Йокы таралу </b><i>к. </i><b>йокы ачылу</b>. <b>Йокы төсе күрмим</b> Сөйләүченең: «Сүзем ялган булса, үз-үземне йоклый алмау газабына салам», – дип карганып ант итүе. <b>Йокы туйдыру </b><i>к.</i><b> йокы бүсү</b>.<b> Йокы чүлмәге </b><i>к</i>. <b>йокы капчыгы</b>. <b>Йокы чырае күрмим</b> <i>к. </i><b>йокы төсе күрмим</b>. <b>Йокы эленү</b> Йоклыйсы килү, оету. <i>Карәхмәтнең күзләренә дә йокы эленә башлады.</i> З.Хөснияр. <i>Керфекләренә йокы эленеп, инде онытылып китәм дигәндә, баш миендә янә уйлар өермәсе кузгала.</i> Ф.Сафин. <b>Йокы югалу</b> <i>к.</i> <b>йокы качу</b>. <i>Ә синең «бишле»ләрең арасына «дүртле» керсә, йокың югала, дөньяңның яме бетә.</i> М.Юныс</p></p>
</table>
</body>
</html>