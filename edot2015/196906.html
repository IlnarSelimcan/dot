 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИС-ОС </b> <i>җый. и. </i> <i>к</i>. <b>ис-кон</b></p><p> ◊<b> Исе-осы юк</b> Бертөрле дә хәбәр ишетелмәү, һаман билгесез булу турында. <i>Вакыйгаларның барышы һаман үзгәреп тора, әмма җирнең исе-осы да юк. </i>М.Шабай. <b>Искә-оска кермәү </b>Башка, искә, уйга килмәү; бу хакта бөтенләй уйламау. <i>Ничек шулай, һичкемнең дә исе-осына кермичә, аерылып калганмын – һич аңламыйм. </i>Р.-Н.Гүнтәкин. <b>Искә-оска китермәү </b><i>к.</i><b> искә-оска кермәү</b>. <i>Әйе, аларда [танышларыбызда] куна калсам, мине андадыр дип, безнекеләр искә-оска да китермәсләр иде. </i>Р.-Н.Гүнтәкин. <b>Ис-осын җыю </b>Зиһенне, уй-фикерне туплау, берәр нәрсәне аңлар хәлгә килү. <i>[Өннәш] Күршесенең йорты ягына күз төшереп алгач, өенә чакырды: – Әйдә, Алимбай күрше, хәзергә үземә кереп тор. Ис-осыңны җыйсаң, соңыннан үзең карасаң. </i>Я.Зәнкиев. <i>Азрак ис-осларын җыйгач, сугыш алдындагы тыныч, бәхетле көннәрен искә алдылар. </i>Я.Зәнкиев. <b>Истә-оста булмаган</b> Бөтенләй уйга, башка килмәгән, уйламаган; бөтенләй билгесез.<i> Ул юри вакытны суза. Чөнки бу һич истә-оста булмаган хәлне аңы белән кабул итеп җиткерә алмый иде. </i>Х.Камалов. <b>Истә-оста югында </b>(<b>юк чагында</b>) Һич көтелмәгәндә, уйламаганда. <i>Ни чарадан бичара, истә-оста югында, мин Зәйгә барып урнаштым. </i>А.Гыйләҗев. <i>Ә быел, истә-оста югында, туган-үскән җирләр дә сагындырды, сезнең якларда эшчеләр дә кирәк икән, дип, Ленинградтан Галия сеңелкәш кайтып төште. </i>Ф.Шәфигуллин. <i>Авыл белән ике арада аларны, истә-оста югында, башкорт ягыннан килгән ястык кадәр генә соры болыт куып җитте. </i>Г.Бәширов. <b>Истә-оста юк </b>1) Искә дә, уйга да килмәгән, башка да килмәгән. <i>Әле чапылдатып ими суыра торган бәләкәй энекәшенә, әле аңардан тилмереп нидер көтүче әнисенә карангалап ала һәм кинәт истә-оста юк сорау: – Мин дә шулай имә идемме, әни... бәләкәй чагымда? </i>Ф.Хөсни. <i>«Аракы» дигән җен исемдә-осымда да юк иде. </i>Г.Мөхәммәтшин; 2) Моңарчы уйга килмәгән, булуы көтелмәгән; бөтенләй кирәксез. <i>Истә-оста юк уйларга бирелеп, шәһәр уртасында калып инде сүтелеп бетүгә якынлашкан бистәгә барып җитүен абайламыйча да калды ул. </i>М.Хуҗин. <b>Истә-оста юкта (юк чакта) </b><i>к. </i><b>истә-оста югында (юк чагында)</b>.<i> – Анысы, кәнишно, хәләл малың, хәзергә үзең хуҗа, Галләм абзый, – дип кушылды Сәүбән... – әмма, истә-оста юкта, бу ниткән ат сату дип карамаслармы? </i>Ф.Хөсни. <i>Бер дә бер көнне, кырдан, тракторчылар яныннан кайтып килешли, --- күпердә, һич тә истә-оста юк чакта, Рәдиф очрады миңа. </i>В.Нуруллин</p></p>
</table>
</body>
</html>