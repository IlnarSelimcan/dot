 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АВЫЗ </b> <i>и.</i>  1) Өске һәм аскы казналыклар арасыннан йоткылыкка кадәр куышланып киткән сөйләү (кешедә) һәм ашау функциясен башкара торган әгъза. <i>Авызына теле сыймый, теленә сүзе сыймый. </i>Әйтем. <i>Исерекнең теленә бик мәгънәле бер сүз килгән. Авызы шуны әйтәм дисә, бык-бык, дигән. </i>Н.Исәнбәт. <i>Салкын җилле көн булуга карамастан, атлар бик нык тирләгән, авызлары күбекләнгән, өсләреннән пар күтәрелә. </i>А.Шамов. <i>Авыз куышлыгында азыкның тәме беленә, азык ваклана һәм селәгәй белән чылатыла. </i>Анатомия</p><p>2) Мич, шалаш, алачык һ.б.ш. кебек, эче куыш нәрсәләрнең алгы өлешендәге ачыклык. <i>Акшары коелып беткән, бер якка кыйшайган мичнең корымлы авызы шомлы гына ыржаеп тора</i>. А.Шамов. <i>Аны мич авызы каршында керләр уып торган хатыны каршылады.</i> А.Расих</p><p>3) Кар базы, кое, шахта һ.б.ш. кебек, эче җирне казып ясалган корылмаларның өске өлешендәге ачык торган урын, башлангыч өлеше. <i>[Сөләйман] Бер кулы белән баз авызының бурасына ябышты. </i>К.Тинчурин. <i>«Җиде күлдән» әйләнеп килгәнче, Каратаев заводында төгәлләнмичә калган коеның авызы ишелеп бүрәнкәләнгән иде… </i>К.Кәримов. <i>Фәнис, башы белән ымлап, ис-акылларын югалта язып утыручы Нәзирә белән Айгөлгә аю өненең авызына таба барырга кушты. </i>Г.Гыйльманов</p><p>4) Янартау түбәсендә лава агып яки атылып чыга торган тирән тар тишек. <i>Без, янартау авызыннан атылган утлы туфрак һәм көл булып, һавага ыргытылдык.</i> Ә.Еники. <i>Кайдадыр җир тетри, кайдадыр янартаулар авызыннан ут чәчелә</i>. Казан утлары</p><p>5) Ваза, кувшин, шешә, банка кебек савытларның тараеп килгән ачык башы. <i>Бу банканың авызы бик тар</i></p><p>6) Утлы кораллар көпшәсенең снаряд, пуля атылып чыга торган тишеге.<i> Дары белән атыла торган ау мылтыгы авызы белән күккә карап тора --- . </i>М.Галәү</p><p>7) Капчык, пакет кебек нәрсәләрнең бәйләнә торган өске ягы. <i>Капчык авызын бәйләү</i></p><p>8) Елга яки инешнең башка зуррак елгага, күлгә койган урыны; тамак</p><p>9) Урман, әрәмәлек, агачлык кебек җирләргә кереп китә торган урын, юл ачыклыгы башланган урын. <i>Сәлим шунда ук нечкә генә кыңгырау тавышы ишетте, һәм урман авызында җигүле ат күренде</i>. Г.Гобәй. <i>Үзе яшь, үзе нарат урманы да булганга, үзе урман авызы да булганга, [биредә] бер дигән майлы гөмбәләр дә бар иде. </i>Г.Хәсәнов</p><p>10) Кеше, җан иясе. <i>Әткәңнең арышы уңмаган. Иманалар, бурычлар түлисе бар, бер тиен акчасы юк, ә авызлар әллә ничәү – ашатырга кирәк. </i>Г.Тукай</p><p>11) Сөйләү өчен хезмәт итә торган орган, тел. <i>Иләк сорарга да авыз кирәк. </i>Әйтем. <i>Авыз саклаган – җан саклар. </i>Мәкаль</p><p> ◊ <b>Авыз ачтыру </b>Рамазан аенда, кояш баегач, ураза тотучы мөселманнарны ашка чакырып мәҗлес үткәрү. <b>Авыз ачу </b>1) Берәүгә эндәшеп сүз башлау, сүз кушу, әйтү; ни дә булса әйтергә җыену. <i>Мәчет картлары Мифтахка авыз ачарга да ирек бирмиләр --- .</i> К.Нәҗми. <i>Әгъзам Билал Шәңгәрәевнең бөтен мәхәббәт тарихын белә, бу мәхәббәт бар чакта, ул үз хисе турында авыз ачарга да курыкты…</i> Г.Әпсәләмов. <i>Киткән чакта Нуруллага таба каерылып-каерылып караса да, авыз ачып сүз әйтә алмады</i>. Р.Мөхәммәдиев; 2) <i>дини</i> Ураза тоткан көнне кояш баеганнан соң ифтар кылу; ризык кабул итү, ашау; 3) <i>шаярт.</i> Кием сүтелү, ертылу. <b>Авыз ачып </b>1) Бернәрсәсез, буш. <i>Иң җайсызы – авыз ачып, акчасыз калудыр әле</i>. Т.Галиуллин; 2) Булган мөмкинлекләрдән файдаланмыйча, чара күрмичә. <i>Көзгә хәтле дөньяны корытасың, болай булгач. Авыз ачып күккә карап утыргач</i>. Ә. Баян. <b>Авыз ачып йөрү </b>Сизгер булмау, уяулык сакламау, гамьсез булу. <i>– Ярый алайса, бар, эшлә, тик моннан соң авызыңны ачып йөрмә, – дип озатты [Нургали].</i> Ә.Еники. <b>Авыз ачып калу </b>Ваемсызлык, игътибарсызлык күрсәтү аркасында берәр нәрсәдән мәхрүм булу, җитешмәү, өлгермәү. <i>Миңа мат ич!.. Авыз ачып калганмын, их... </i>Җ.Тәрҗеманов. <b>Авыз ачып, ләм-мим ник бер сүз дәшсен </b>Бер сүз дә дәшмәү, бернәрсә әйтмәү. <i>Малай шулхәтле шүрләде, авызын ачып, ләм-мим ник бер сүз дәшсен.</i> <b>Авыз ачып тору</b> 1) <i>к. </i><b>авыз ачып йөрү</b>. <i>--- мин авыз ачып торган арада, ике кармак сабы, дулкыннарның үзләрен уздырып, еракта каралып күренгән таш күпер ягына агалар иде инде.</i> Ф.Сафин. <i>Һич кеше китереп бирмәс, алыгыз, дип, Үзебез авыз ачып торсак.</i> М.Гафури; 2) Нәрсәгә дә булса гаҗәпләнеп, сокланып карап тору. <i>Дөресрәге, тау хәтле печән олавын иңе белән җиңелчә генә кагылып аударганы, үзенең авыз ачып карап торганы хәтеренә төшүгә, Майкап тораташтай катып калды</i>. Т.Миңнуллин. <b>Авыз бер булу </b>Бердәм булу; алдан сүз куешканча эшләү. <i>Бүре күргән этнең авызы бер булыр. </i>Мәкаль. <b>Авыз бөрештерү, авыз бөршәйтү </b>Ризасызлык белдереп, иреннәрне бөрү. <i>Җиңгәсе, авызын бөрештереп, көйли-көйли әйтеп куйды.</i> Г.Бәширов. <b>Авызга авыз </b>Икәү генә бик якын торып, беркемгә дә ишеттермичә. <b>Авызга алгысыз </b>1) Авызга кабарлык түгел, ачы яки чи, тәмсез һ.б.ш. сыйфатсыз ризык турында. <i>Бер көннәрне мин Чурпи Әхмәтләргә ашка барган идем, үрдәк бөккәннәре бер дә пешмәгән, авызга алгысыз чи иде, бөтенләй лачкылдап тора.</i> Г.Камал; 2) Әйтергә тел әйләнмәстәй, начар, затсыз сүз турында. <i>Аның әйткәне – авызга алгысыз</i>; 3) Пычрак, җирәнгеч, түбән җанлы кешегә карата әйтелә. <b>Авызга карап тору </b>Кушканны берсүзсез тыңлау, ни кушсалар, шуны үтәргә әзер булу. <b>Авызга керү </b>Бик бирелеп, йотылып, колак салып тыңлау. <i>Карале, энем, Фәтхи абзыең әкиятне матур сөйли дигәч тә, авызына кереп бетәсең бит инде</i>. Н.Исәнбәт. <b>Авызга май (сары май) кабу </b>Берни дәшми, эндәшми тору. <i>Кызлар, нәрсә авызыгызга май каптыгыз? Җырлагыз! </i>Н.Исәнбәт. <b>Авызга су кабу (су кабып тору) </b>Сораганга җавап бирмәү, дәшми тору<i>. «Кантурга керәм, яңадан чутлатам!» – дигән әти. Әйтүен әйткән дә бит… Калган иптәшләре, авызларына су кабып, тик торганнар.</i> Ш.Маннур. <i>Егетләрнең күңеленә шом керде… Авызларына су капкандай, катып калды алар.</i> Р.Мөхәммәдиев. <b>Авызга сүз төшмәү </b>Әйтергә кирәкле сүз табылмыйча тору. <i>– Ник әйтмисең? – Авызыма сүз төшми әле</i>. Н.Исәнбәт. <b>Авызга хуҗа булу </b>Артын уйлап сөйләү; эндәшми кала белү. <b>Авызга чәйнәп салу </b>Җентекләп, бәйнә-бәйнә аңлатып бирү. <b>Авызда ботка пешерү </b><i>к.</i> <b>авыз эченнән ботка пешерү</b>. <b>Авызда сүз тормау </b>Сер саклый белмәү. <i>Өстеңдәге күлмәгеңнең Җиң очлары каралы, Авызыңда сүз тормыйдыр, Тешең бигрәк аралы</i>. Җыр. <b>Авыздан авызга (сүз) китү </b>Хәбәр таралу, телдән-телгә сөйләнү. <b>Авыздан акты, тамакка кермәде </b>Була-була, дип өмет иткән нәрсә, кулга кермичә, башка кешегә булып, алданып калу. <b>Авыздан алып әйтү </b>Кем дә булса әйтергә теләгән сүзне икенче берәү әйтергә өлгерү. <b>Авыздан кош очыру </b>1) Мактану; 2) Алдашу. <b>Авыздан сулар агызу </b>1) Җиләк-җимеш, яшелчә я башка ризык күреп, ашыйсы килеп кызыгу, ымсыну. <i>Казанда гөбер-гөбер ит кайный.</i> <i>Ул кайчан пешеп чыгар икән, дип, без, авыздан сулар агызып, казан тирәсендә бөтереләбез</i>. Ф.Яруллин; 2) Ир-атка яки хатын-кызга нәфсе төшү, кызыгу. <b>Авыздан сулар килү </b><i>к. </i><b>авыздан сулар агызу</b>. <b>Авыздан төшермәү </b>Гел бер сүзне кабатлау, бер исемне әйтү. <i>Сезнең исемегезне мин дәрвишнең зикре кебек әйтәм, авызымнан төшермим</i>. Я.Вәли. <b>Авыздан чыгуга (чыкканчы) эләктереп алу </b>Кеше сүзен әйтеп бетергәнче үк, ни әйтәсен аңлап алу, бик тиз төшенү, бик зирәк булу. <b>Авыздан энҗе-гәүһәр чәчү </b>Матур, килешле итеп сөйли белү. <b>Авыз еру </b>Көлү, елмаю. <i>Җырлагыз, кызлар, җырлагыз, Муеныгызда – сыргагыз; Яшь чагында җырлап калыйк, Үскәч авыз ермабыз.</i> Җыр. <b>Авыз ерып карау </b>Кинаяле мөнәсәбәт; мәсьәләнең җитдилеген аңламау. <i>Сезнең фидакярлеккә авыз ерыбрак карарга өйрәндекме?</i> Т.Миңнуллин. <b>Авыз исемле капчыктан учлап борчак ату </b>Чамасыз мактану, шапырыну. <i>Авыз исемле капчыктан борчакны учлап кына ата</i>. Г.Тукай. <b>Авыз итү </b>Аш-суның тәмен татып карау, бераз ашау-эчү. <i>Майдан авыз итегез.</i> Г.Камал. <i>Аннары --- остазбикә әзерләткән сыйдан, чәйдән авыз итә икән болар</i>. Р.Әмирхан. <i>Тирес коңгызының да, чәчәккә менеп, балдан авыз итәсе килә.</i> Н.Исәнбәт<i>. [Энә карагы] Пыр-пыр оча, ул да, мескенчәгем, чәчәк балын авыз иткән була.</i> А.Алиш. <b>Авыз йому (йомып калу) </b>Эндәшмәү, сүз әйтмәү яки, җавап таба алмыйча, дәшми калу. <i>Ә мин, авызымны йомып, аның шул ачык ялганына ышанган күренеш белән калдым.</i> Ф.Әмирхан. <i>Ничек булса да, мин авызымны йомып торам әле хәзергә. Белмим, бернәрсә дә белмим</i>… Гали Рәхим. <b>Авыз каплау </b>Сөйләргә ирек бирмәү, эндәшмәскә мәҗбүр итү. <i>Боерыклы тавышы белән, ул әйтерсең лә байны урындыкка кадаклап куйды һәм аның авызын каплады. </i>Г.Шәрипова. <b>Авыз колакка җитү </b><i>сөйл</i>. Бик шатланган булу, нык куану. <i>Бер чирек әче бал белән бер бөтен кызылбашны күргәч, картларның авызлары колакларына җитте</i>. Г.Ибраһимов. <i>Әтием, елмаеп: «Ничек соң, ошыймы?» – дип сорады. Нәрсә әйтим, авыз колакка җиткән. Җыя алмыйм гына бит, сүзсез калдым.</i> Җ.Фәйзи. <b>Авыз колакка кадәр ерылу</b> <i>к.</i> <b>авыз колакка җитү</b>. <i>Бары да [немец солдатлары] сугым малыдай көрләр, баштанаяк өр-яңадан киенгәннәр --- авызлары колакларына кадәр ерылган…</i> Ә.Еники. <b>Авыз күгәрмәсен өчен генә </b>Сүз юктан сүз ясап кына, авыз тик тормасынга гына. <b>Авыз күгәртеп сөйләү </b>Файдасызга, корыга буш сүз сөйләү. <i>Болай булгач, тел талдырып, авыз күгәртеп сөйләп торасы да юк</i>. К.Тинчурин. <b>Авыз күтәреп </b>Ачыктан-ачык, яшермичә, бөтен кеше алдында. <i>Әстәгыфирулла, әстәгыфирулла! Көфер сүз сөйлисең бит. Карт башым белән авыз күтәреп җырлап йөрергә мин юләрмени?</i> Ф.Яруллин. <i>Син, авызыңны күтәреп, клуб ишеге янында тәмәке тартып торганда, бугазын әллә ниткән шарфлар белән урап (май ае) сәхнәгә таба җырчы кереп китә. </i>М.Мәһдиев. <i>Сан-Мартин бульварында йөргәндә, мин чит илдән килгән туристларның авыз күтәреп, шаккатып карап торган товарларына игътибар иттем: бу товар – кызылга каккан кайры тун иде.</i> М.Мәһдиев. <b>Авыз күтәреп калу </b>1) Бер эш яки әйбердән, артыннан өметләнеп йөреп тә, мәхрүм булып калу. <i>Без анда да авызыбызны күтәреп калдык</i>. Г.Камал; 2) Күрә торып, кирәк эшне кулдан ычкындыру, мөмкинлектән файдаланмый калу.<i> Ул арада аңарга аны сатып та куя, мин авыз күтәреп калам</i>. Г.Камал. <b>Авыз күтәреп көлү </b>Юкка-барга кычкырып көлү. <b>Авыз күтәреп яту </b>Эшләмичә, әзерне генә көтеп яту. <i>Алма пеш, авызга төш, дип, авыз күтәреп яту бер дә килешми.</i> Ялт-йолт. <b>Авызны чөйгә элеп йөрү </b>1) Ашамау, ач тору; 2) Дәшми тору, сүзгә катнашмау; 3) Ваемсыз, гамьсез булу. <i>«Их, корт иле очрасын иде дә, умарталы кеше булып, баеп китсәң иде», – дип, авызны чөйгә элеп йөргән чакларым аз булмады.</i> Ф.Хөсни. <b>Авыз пешү </b>Ашыгып яки сынамыйча керешкән эштә уңышсызлыкка очрау. <b>Авыз пычрату </b>Телгә алырлык булмаган сүзләр яки яман кеше турында сөйләү. <i>Мин аның сүзләрен авызымны пычратып сөйләп тә тормыйм. Күрәсең, юлбашчыдан шундый әмер булган: 1941 елдан бирле ач яшәгән, педагогика, психологиядән башка нәрсәне белмәгән бу йонлы муен белән авыз пычратып маташмаска.</i> М.Мәһдиев. <b>Авыз сулары килү </b><i>к. </i><b>авыздан сулар килү </b>(<i>1 мәгъ</i>.). <i>Рәмзинең авыз сулары килде, күзләре елтырап китте. Шулай да ул, баллы ипи сузган кулны эткән булып, читкә борылды</i>. Г.Бәширов. <b>Авыз суы кипмәгән</b> Тәҗрибәсез, малайлыгы чыгып бетмәгән. <b>Авыз суын агызу </b>Тәмгысын сузу, үтә кызыгу, ымсыну, нәфесен сузу. <b>Авыз суын корыту </b>Берәр кеше яки берәр нәрсә белән мавыгып, һаман аны телгә алып сөйләү яки даулау. <b>Авыз талдырып </b>Корыга, бушка, файдасызга, көч, акыл әрәм итеп. <b>Авыз тәме </b>Аппетит, ашау теләге. <b>Авыз тәме бетү </b>Ашау-эчу, ризык ләззәтен тоймау.<b> Авыз тәме китү </b><i>к.</i><b> авыз тәме бетү</b>. <b>Авыз тәмен җибәрү </b>Кычкырышу, талашу, бер-береңә каты-каты сүзләр әйтешү. <b>Авыз томалау </b>Сый-хөрмәт, блат яки ришвәт белән, сүз әйтә, каршы килә алмаслык итү. <i>Кунакка чакырып тыгындырсаң, шуның белән авызы томалана ич аның</i>. И.Гази. <b>Авыз турсайту </b>Үпкәләү, үпкәләүдән авызны бөрештерү. <i>Бер авызын турсайтса, тиз генә иман көтмә инде син аңардан. Кара коелып йөри</i>. Р.Төхфәтуллин. <b>Авыз тутырып ашау</b> Туйганчы ашау. <i>Ипи ашыйсы килгән вакытның иң үзәк өзгече – язын үлән типкәндә. Һай, шул вакытта авыз тутырып бер ипи кабарга да күздән яшь килгәнче рәхәтләнеп сытып чәйнәргә иде!</i> М.Мәһдиев. <b>Авыз тутырып әйтерлек түгел </b>Бик мактарлык түгел. <b>Авыз тутырып әйтү </b>1) Зурдан кубып, зур сүз итеп сөйләү. <i>Казан ханлыгында авыз тутырып әйтерлек бер генә шәһәр – Казан гына була.</i> Г.Дәүләтшин. <i>Үлем ачысын татыдым, дип, авыз тутырып әйтә алам. Караватта тәгәрәп ятам; аяклар шешкән</i>. Т.Галиуллин; 2) Уйлаганын ачыктан-ачык әйтү, турысын әйтү. <b>Авыз үлчәшү </b>Үбешү. <i>Син тагын минем хатын белән ничек авыз үлчәшкәнеңне дә сөйләргә уйламыйсыңмы?</i> З.Бәширов. <b>Авыз хәбәре </b>Телдән таралган сүз, имеш-мимеш. <b>Авыз чайкау </b>1) Берәүнең гайбәтен сөйләү. <i>Җыен җилбәзәк хатын минем кызым белән авыз чайкамый торсын әле! </i>М.Маликова; 2) Кат-кат, кайта-кайта сөйләү. <i>Артык авыз чайкап торуны кирәк тапмадым, күзенә терәп әйттем дә салдым сүземне.</i> Ф.Хөсни. <b>Авыз чатнау </b>Бик эчәсе килү, авыз кибү. <i>Я, күп лыкылдамый гына сал әле, авызларым чатнап бара. </i>М.Фәйзи. <b>Авыз чылатып алу </b>Бераз исерткеч, хәмер эчү. <b>Авызы арандай ачык </b>Авызын артык зур ачып, киереп иснәү, әдәпсезлек күрсәтү. <b>Авызына алу </b>Бер сүзне кат-кат әйтү, кабат-кабат әйтеп битәрләү, сукрану, мыгырдану. <b>Авызына бармагын кабу </b>Ялгышын сизү, тотылу, җавапсыз калу, сүз дәшмәс булу. <b>Авызына бармак тыксаң да тешләми </b>Бик юаш, мәхлук кеше хакында. <b>Авызына [берне] тамызу </b><i>к.</i> <b>авызына менеп төшү</b>. <b>Авызына [берне] тондыру </b>Кемне дә булса ачуланып, авызына сугу. <b>Авызына җен төкергән </b>Җавапка өлгер, тапкыр, җор телле. <i>Бар да рәхәтләнеп бер көлделәр… – Хи-хи, хи… Бу Бикмулланың авызына җен төкергәндер, каян таба, гыйбрәт!</i> Ә.Еники. <b>Авызына шайтан төкергән </b><i>к. </i><b>авызына җен төкергән</b>. <b>Авызына йөзек яшергән </b>Берни дә дәшмичә, сүзгә җавап бирмичә утырган кеше турында. <b>Авызына карату (каратып тоту) </b>Оста теле, тәмле сүзе белән кешене үзенә, сүзенә карату; үзенә ияртү, багындырып тоту. <b>Авызына каратып катыра </b>Кешене үзенең оста теленә хәйран калдырып, каратып утырта. <b>Авызына керердәй булып </b>Бик бирелеп, йотылып. <b>Авызына кош канаты төшәрлек </b>Үзен бик зур гыйлем я акыл иясе санап, я талант иясе булуына дәгъва кылып, борынын бик югары чөю, үзенә үзе исе китеп һавалану. <i>Өстенә – җөббә, башка – зәңгәр фәс, күзгә – күзлек, аякка ботинка кигән, авызына кош канаты төшәрлек дәрәҗәдә борынын күтәреп барган бер мәгърур шәкерт</i>. Г.Тукай. <b>Авызына көмеш кашык кабып туган </b>Эше гел уңа, алга бара торган, бәхетле кеше турында. <i>Тыштан караганда, Исмәгыйль агай улы – авызына көмеш кашык кабып туган, тоталитар җәмгыять өчен көнләшерлек язмышлы кеше</i>. Т.Галиуллин. <b>Авызына менеп төшү </b>Берәүнең авызына йодрык белән нык кына сугу, сугып җибәрү. <b>Авызына саескан төкергән </b>Күп сөйләүче, такылдык. <b>Авызына салган салманы йота белмәү </b>Кулына төшкән бәхетне, ризыкны ычкындыру, мөмкинлектән файдалана белмәү. <b>Авызына су капкандай </b>Эндәшмичә, бер сүз әйтмичә. <i>Әмма мин көткән исәнлекне белешү, лекция сәгатьләрен ачыклау да --- хәтта Татарстан депутатларын, шулхәтле акча алып та, авызларына су капкандай, залда тып-тын утырулары өчен әрләү дә булмады</i>. Т.Галиуллин. <i>Тик, карыйм, бер дә минем сүзләремне күтәреп алучы юк. Авызларына су капкандай, тик мыек астыннан гына елмаеп утыралар иптәшләр.</i> А.Расих. <b>Авызына су салыр кеше булмау </b>Ялгыз, ташландык хәлдә үлү.<b> Авызына сугу </b>Бик узынган, һәркайда тел озайткан яки шапырынган кешене җаваптан гаҗиз итү, кеше алдында хур итү, оятка калдыру. <b>Авызына сугып сөйләтмәдем (ич) </b>Көчләп я куркытып сөйләргә мәҗбүр итмәдем, үз ихтыяры белән, үз авызыннан әйткән сүз, дигән мәгънәдә. <b>Авызына сумала капкан </b>Авызын ачып сүз дә әйтә алмыйча, үзен-үзе яклый алмыйча, дәшми торучы турында. <b>Авызына сүзе сыймый </b>Сүзен уйламыйча, кабалаланып, бутап сөйләүче турында. <b>Авызына теле сыймаган </b>1) Сүзне уйламый, урынсыз сөйләүче, әдәп сакламыйча, теләсә ничек җавап бирүче; 2) Сер саклый алмый торган. <b>Авызына Хозыр төкергән </b>Теленнән гыйлем-хикмәт коючы, теле татлы, оста, галим кешегә карата әйтелә. <b>Авызын ачса, үпкәсе күренә </b>Ач-ялангач, бик фәкыйрь яки үтә ябык, арык кеше. <i>Кызык адәм син! Авызын ачса, үпкәсе күренеп торган мәңге хәерче татар язучысын жәлләп, шундый бай республика хуҗалары ачлы-туклы утырмас бит инде</i>. Т.Галиуллин. <i>Авылдан килгән, авызын ачса үпкәсе күренергә торган аспирантның диссертация язу процессында эшләргә өйрәнгән башы тиз генә «масса» мәсьәләләр чишә</i>. М.Мәһдиев. <b>Авызын ачып сүз әйтә алмау </b>Рәтләп сөйләшерлек хәлдә булмау; тел көрмәкләнү. <i>Аның кыяфәтендә ниндидер куркыныч төс булгандыр ахры, Газизә абыстай, аны күргәч, авызын ачып сүз әйтә алмады</i>. С.Шәрипова. <b>Авызын бәлшәйтү </b>Авызын бәлеш кебек җәеп, үпкәләп елау. <b>Авызында – анасы </b>«Ана» сүзен кушып сүгенүче пычрак телле кеше турында. <b>Авызындагын каерып алыр </b>Кеше кулындагы нәрсәгә каныгучы, ничек тә булса үзенә алучы әрсез кешегә карата. <b>Авызында кош уйната </b>Бик оста телле, килешле, матур итеп сөйләүче кеше турында. <b>Авызында сүз тормый </b><i>к</i>. <b>авызына теле сыймаган</b> (<i>2 мәгъ</i>.). <b>Авызында төкереге кору </b>Күп сөйләү, теле кибешкәнче сөйләү, һаман бер нәрсәне кабатлау. <b>Авызында эт балалаган </b>1) Бер генә сүз белән әйтәсе нәрсәне әйтә алмыйча, әллә нихәтле итеп, сүз күбәйтеп сөйләүче турында; 2) Мәгънәсез, кирәкмәгән сүз генә сөйли торган кеше турында. <b>Авызын каплау (томалау, ябу) </b>Сүз әйтә, каршы җавап бирә алмаслык хәлгә кую. <i>Син миңа сораганны бирдем дә, Җиһанның авызын капладым дип уйлыйсың</i>. Ә.Фәйзи. <i>Кешеләр шыпырт кына сөйләшеп алдылар: – Дөрес әйтте Сираҗи, егет икән… – Авызын каплады. </i>Ә.Фәйзи. <b>Авызын корт чаккыры! </b>Ачу килгәндә кемнедер тиргәп әйтелә торган фраза. <i>«Ау»ның уңышсыз чыгуына эче пошып, ул җиргә төкерде һәм нәкъ Сәгъди абзыйча сүгенеп куйды: </i>«<i>Авызын корт чаккыры, ә!» </i>Ә.Фәйзи. <b>Авызын майлау </b>Кешене, сыйлап, каршы сүз әйтмәс хәлгә китерү. <b>Авызын мүкләгәннәр </b>Кемне дә булса куркытып, янап я башкача каршы сүз әйтмәслек хәлгә китерү. <b>Авызыннан ана сөте (дә) кипмәгән </b>Яшь, тәҗрибәсез, малайлыгы чыгып бетмәгән, акыл утырмаган, дөнья күрмәгән. <b>Авызыннан бер өзми </b>1) Кем белән, ни белән булса да мавыгып, һаман шуны телгә алып сөйли; 2) Өзлексез тәмәке тартучы турында. <b>Авызыннан җаны чыгарга тора </b>Бик бетәшкән, бетеренгән (авырудан яки картлыктан). <b>Авызыннан өзелеп төшкән </b>Ике әйбернең яки ике кешенең бер-беренә бик нык охшаган булуы. <b>Авызыннан өзеп </b>Үз өлешеннән бүлеп, берәр кеше белән бүлешергә әзер булып. <i>Аңа [бәби тапкан хатынга] күрше-тирә, үз авызыннан өзеп, бәби ашы кертә, бәбие белән котлый</i>. Ф.Яруллин. <b>Авызыннан селәгәен агызып </b>Кеше кулындагы нәрсәгә тәмгысын сузып яки һәр очраган хатын-кызга мәхәббәт белдереп йөрүче бозык кеше хакында. <b>Авызын томалау </b>1) Кешегә өстән кушып, боерып, янап, каршы бер сүз дә әйтмәслек хәлгә китерү; сүз әйтергә бирмәү; 2) Кешенең шәхси гражданлык хокукын чикләү, демократияне бозу; 3) Кеше белән бәхәстә аны, дәлилле, төпле яки тапкыр сүз әйтеп, җаваптан гаҗиз калдыру; 4) Төрлечә сыйлап я ришвәт биреп, каршы сүз әйтмәс хәлгә китерү. <b>Авызының тоткасы юк </b>Күп сөйләүче, авызында сүз тормаучы. <b>Авызын яба белми </b>Берөзлексез сөйләп тора. <b>Авызың белән әйт, борының белән тарт </b>Кемнең дә булса каргышына каршы җавап рәвешендәге әйтем (ягъни, каргышың үзенә кайтсын). <b>Авызыңа – бал да май </b>Сөенечле, файдалы хәбәр китерүчегә әйтелә. <b>Авызыңа бал да май булып керә </b>Төче телле, ялагай, юмакай кеше турында. <b>Авызыңа – каз мае </b>Егетләр арасында сөенечле хәбәр китерүчегә «сиңа – шәп сый» дигән мәгънәдә әйтелә. <b>Авызыңа каз мае капкан идеңме әллә </b>Берәү бер кирәкле эшне сизмичә яки кирәкле сүзне әйтмичә калганда әйтелә. <b>Авызыңа таш тыгылсын </b><i>карг</i>. Яман телле кешегә әйтелә. <b>Авызыңа чәйнәп сала </b>Сүзне, белемне яки дәресне һәркем аңларлык бик ачык, җиңел һәм гади телдә әйтеп, сөйләп бирүче турында. <b>Авызыңнан җил алсын </b>Берәү берәр яман сүз я күңелсез хәбәр әйтсә, я яманга юрап сөйләсә, аңа каршы башкача мондый сүз сөйли күрмә, мәгънәсендә әйтелә. <i>Авызыңнан җил алсын! Кем турында сөйләгәнеңне беләсеңме? Әтиең турында сөйлисең бит син!</i> М.Шалаков. <i>Ни сөйлисең син, мелла Бәдретдин, тузга язмаганны. Ирекле көннән кыз бала качкынга ияреп китәме, авызыңнан җил алсын!</i> М.Хәбибуллин. <b>Авызыңнан кереп эчеңнән үтә чыгар </b>Һәр ябык ишекне ачтыра, һәркая үтә, сүзен үткәрә, үз дигәненә ирешә ала торган, чая, үткен, әрсез кеше турында. <b>Авызыңнан чыгып, җылы куеныңа керсен </b>Каргаган кешегә каргышын үзенә кайтарып әйтү. <b>Авызыңнан чыкканчы эләктереп ала </b>Сүзне бик тиз аңлый, әйтеп бетергәнче тотып алучы, елгыр зиһенле кеше турында. <b>Авызыңны да ачма (ачасы булма) </b>Берәр кешедән берәр нәрсә сорап я даулап, сүз кузгатмаска кисәтеп әйтелә. <i>[Фәтхия карчык:] Авызыңны да ачасы булма – диде, – туйга барам, дип, синең ул кыланчыгың белән бер табында янәшә утырыр хәлем юк, --- диде.</i> Г.Ибраһимов. <b>Авызыңны җыя төш </b>Бик иркенәеп, теләсә кем алдында теләсә ни сөйләүгә, чама белмәүгә каршы әйтелә. <b>Авызыңны чамалап ач </b>Артык сүз сөйләшмә, сак бул, мәгънәсендә. <b>Авызы пешмәгән </b>Дөнья күрмәгән, тәҗрибәсез. <b>Авызы тишек </b>Авызында сүз тормый, сер саклый белми.<b> Авыз эчендә (эченнән) ботка пешерү </b><i>кимс.</i> 1) Үз фикереңне аңлаешлы итеп әйтә алмау; 2) Мыгырдану, үзалдына гына сөйләнү. <i>Тавышны жәлләп, авыз эчеңнән ботка пешермә, изелеп аккан балан бәлеше төсле мәлҗерәеп торма</i>. Г.Ахунов. <b>Авыз эченнән </b>Үзалдына, үз-үзенә генә, кешегә ишеттермичә. <i>[Мостафа] Хатынын, бала-чагасын сагынып, авыз эченнән гел бер көйне көйли иде</i>. М.Мәһдиев. <i>Абзый, авыз эченнән генә сөеп, сары атның ялын тараштыргалады, тирләгән муенын сыпыргалады, тәртәсен селкетеп, аркалыгын тартып карады.</i> Ә.Еники. <b>Авыз эченнән көлү </b>Тавышсыз көлү, елмаю. <i>Солдат авыз эченнән генә көлеп куйды</i>. Г.Бәширов</p></p>
</table>
</body>
</html>