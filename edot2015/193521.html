 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЕРАКЛАШУ </b> <i>ф.</i> 1) Билгеле бер урыннан ара ераклыгы арта бару. <i>Алар инде больница бинасыннан шактый ераклашканнар. </i>М.Маликова.<i> Күпме ераклашканын чамаларга теләп, ул артка – авыл ягына борылып карады һәм, әлбәттә, иң элек үзләренең өен күрде. </i>Р.Низамиев.<i> Аннары аның шәүләсе томандагы әйбер төсле сары булып кына төсмерләнә, ераклаша. </i>Ә.Гаффар</p><p>2) <i>күч. </i>Вакыт үткән саен онытыла бару, артта калу; истәлеккә әйләнү. <i>Хат шул хәлендә сакланды, ә мәхәббәте, кайчандыр күргән бик матур хыялый төш шикелле, ераклашканнан ераклашты. </i>А.Шамов.<i> Ерагайган саен, Агыйдел буйларына, табигатькә тирәнрәк үткән саен, күңел кайтаргыч күренешләр дә ераклаша. </i>Г.Гобәй</p><p>3) <i>күч.</i> Берәр эш-хәлнең үтәлү срогы кичектерелү, озак вакытлардан соң булу, соңлау. <i>Ә Мәскәүдә аспирантурада укый башлагач, аның хыялларының чынга әверелү мөмкинлеге тагын да ераклашты. </i>В.Нуруллин</p><p>4) <i>сир. </i>Тормыштан, заман таләпләреннән артта калу. <i>Мәктәп-мәдрәсәләребез белән бергә [тормышыбыз да], заманнан шулкадәр ераклаша вә, тараеп, үзебезне кыса башлаган. </i>Ф.Әмирхан</p><p>5) <i>күч. </i>Аралашудан туктау, мөнәсәбәтләр акрынлап сүрелү, кызыксыну бетү. <i>Тик менә бәхетле булып киткән балалары аңардан, ничектер, шактый ераклаштылар шикелле. </i>Ә.Еники.<i> Баштарак бер нәрсә бимазалады: әти-әнисе, туганнары белән ара ераклашты. </i>А.Гыйләҗев<i>. Әтисенең исерек, бигрәк тә чайкала-чайкала кайтып кергән чагын күрсә, ул аны кызгана, аңардан ераклаша иде. </i>Р.Низамиева<i></p><p></i>6) <i>күч. </i>Читләшү, чит итү, якын күрмәү. <i>Әллә инде кояшы да бездән ераклашты шунда?</i> Р.Газизов</p><p>7) <i>күч. </i>Темадан, төп мәсьәләдән читкә китү, сүзне икенчегә бору, уй-фикер икенче юнәлеш алу</p><p> <b>Ераклаша бару </b>Акрынлап, аз-азлап ераклашу, торган саен ныграк ераклашу. <i>Хәзер инде кулны селкетәсе дә юк, ул, граната тоткан уң кулын алга сузган килеш, талпына-талпына күккә оча, җирдән һаман саен ныграк ераклаша бара иде. </i>Р.Вәлиев. <i>Үткәненнән һәм рәнҗүләрдән ераклаша барып, ялгызлыкка һәм азатлыкка сусаган күңелнең биеккәрәк ашкынуы бу. </i>Р.Низамиев. <i>Инде офык артына таба тәгәрәгән кояш, артта калып, миннән ераклаша бара. </i>Н.Хәсәнов</p><p> <b>Ераклаша башлау </b>Ераклашырга тотыну. <i>Илгиз, чигенә-чигенә, өрәңге төбеннән ераклаша да башлаган иде инде</i>. Ф.Шәфигуллин</p><p> <b>Ераклаша бирү</b> Ераклашуын дәвам итү</p><p> <b>Ераклаша төшү </b>Тагы да бераз ераклашу. <i>– Сабыр итик, бераз ярдан ераклаша төшик, югыйсә хәзрәт ишетер, – диде икенчесе. </i>Ә.Фәйзи. <i>Зәкәрия армиядән йөреп кайткач һәм өйләнгәч, суга сикереп төшкән ярлардан бераз булса да ераклаша төшү өчен, --- ярыйсы ук мәшәкатьле чара уйлап тапты Ильяс</i>. Ә.Баян</p><p> <b>Ераклашып бару </b><i>к. </i><b>ераклаша бару</b>. <i>--- аның тавышы, ераклашып барган поезд тавышын хәтерләткәндәй, кайтавазлар булып ерагайганнан-ерагая</i>. Д.Салихов</p><p> <b>Ераклашып бетү </b>Бөтенләй, тәмам, соң дәрәҗәгә җитеп ераклашу. <i>Бер-береннән ераклашып беттеләр. Бик күпләре якын бабаларының да исемнәрен белмиләр</i>. Ш.Җәләлиев</p><p> <b>Ераклашып җитү </b><i>к. </i><b>ераклашып бетү</b></p><p> <b>Ераклашып килү </b>Ераклашу хәле эзлекле рәвештә артканнан арту. <i>Ашыгырга кирәк иде, чөнки эскадрон ераклашып килә. </i>А.Шамов</p><p> <b>Ераклашып тору</b> Әлегә, хәзергә, вакытлыча ераклашу. <i>--- ул онытылырга, аз вакытка гына булса да бу күз яшьле дөньясыннан аерылып, ераклашып торырга тели иде сыман</i>. Р.Бәшәр</p></p>
</table>
</body>
</html>