 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АБЫНУ </b> <i>ф.</i>  1) Атлап барганда нәрсәгә дә булса эләгеп сөртенү, сөрлегеп китү, тигезлекне югалту. <i>Сәхибҗамал өйгә кереп барганда абынып егыла, кулындагы ящигы җиргә төшә</i>. А.Әхмәт. <i>Аяк астындагы юлга карамый, шуңадыр күрәсең, әле түмгәккә абына, әле трактор эзенә төшеп китә</i>. Ф.Яруллин. <i>Ләкин кинәт ул «дерт» итеп китте һәм, нәрсәгәдер абынган шикелле, боз өстенә чәчрәп барып төште</i>. И.Гази. <i>Күз ияләшеп өлгермәгән караңгыда берәр нәрсәгә абынмас өчен, аяк астына карап, сакланып кына барабыз</i>. Ә.Еники</p><p>2) <i>күч.</i> Эштә, тормышта ялгышлык җибәрү, хаталану. <i>Ни бит, килен, менә болай бит. Дүрт аяклы ат та абына. Әллә, минәйтәм, балалар хакына килешәсезме? </i>М.Мәһдиев.<i> --- һәр түмгәккә абына торган яшьтә түгел инде хәзер. Ныклап уйладым мин.</i> Ф.Зариф. <i>Юк, юк, кеше беркайчан да бер үк вакытта өч заман турында уйлый алмый. Шуңа ялгыша, абына адәм баласы</i>. Казан утлары</p><p>3) <i>күч. сөйл</i>. Өметне, ышанычны акламау; сынату. <i>[Мирсәет:] Сәләхи абзый белән ярышасың икән, кара аны, аягыңны ныклабрак киен. Абынуың бар</i>. Р.Ишморат. <i>Ярый, дидем, риза булса, алып кайтырмын, дидем. Мал иясендә абынмасын! Ләкин минем мал абынды.</i> Х.Сарьян</p><p> <b>Абына башлау </b>Абынырга тотыну, абынулар җибәрү. <i>Мин тагын да ешрак абына башлыйм.</i> И.Гази</p><p> <b>Абына төшү </b>Бераз абыну</p><p> <b>Абына язу </b>Чак кына абынмый калу, абынудан сакланырга өлгерү. <i>Тигез җирдә абына яздым. И беркатлы да инде мин, кеше иренә сөенә-сөенә, урам әйләнәм</i>. Н.Гыйматдинова. <i>Каберлекләр арасыннан узганда, Габделвәли аяк астында аунап яткан корыган ботакка абына язды</i>. Рифә Рахман</p><p> <b>Абынып алу </b>Кинәт, бер тапкыр абыну</p><p> <b>Абынып китү </b>Тигез генә барган җирдән кинәт абыну. <i>Рифгат алда күренгән тыкрыкка борылырга тиеш иде. Шуның өчен ул шпалларга басып, рельсларны аркылы чыгарга уйлады. Һәм кинәт абынып китте</i>. А.Алиш. <i>Көтмәгәндә ул нәрсәгәдер абынып китте</i>. Н.Фәттах</p><p> <b>Абынып кую </b>1) Көтмәгәндә кинәт абыну. <i>Бар да җайланыр. Тормыш шундый бит ул. Анда абынып куйган чаклар да була.</i> А.Гыйләҗев</p><p>2) Бер тапкыр абыну. <i>Ат чабып барган җиреннән абынып куя</i>. Р.Батулла </p><p> <b>Абынып тору </b>Әледән-әле абыну; еш, һаман абыну</p></p>
</table>
</body>
</html>