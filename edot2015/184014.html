 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АВЫЗЛЫКЛА’У </b> <i>ф.</i>  1) Авызлык кидерү (атка). <i>Атларны авызлыклап, аркалык белән бавыргалыкларын яңадан ныгыттылар.</i> М.Гафури</p><p>2) <i>күч</i>. Нәрсәне дә булса үз иркеңә буйсындыру. <i>[Ләйлә:] Техниканы авызлыкладым! Ә хәзер үземнең көзгегә карарлыгым да калмаган.</i> И.Салахов. <i>[Мөхәммәт карт] Дөньяны авызлыклап алган сыман иде кана, кая ул, карчыгы вафатыннан соң биреште карт, корган йорт-курасы таралып ята хәзер</i>. Ф.Сафин </p><p>3) <i>күч</i>. Кемгә дә булса берәр нәрсә эшләргә рөхсәт итмәү, тыю, үз иркенә куймау, бәйле хәлдә тоту. <i>Ваемсыз булырга ярамый, Аерым булырга ярамый. Явызлыкны авызлыклар өчен Бердәм булу кирәк</i>. Т.Миңнуллин. <i>Без килен чакта, каенатай мәрхүм --- синең анаңны авызлыклый, таяклый торды</i>. Г.Ибраһимов</p><p>4) <i>күч</i>. Үз-үзен яки башкаларны берәр төрле хис һ.б.ш. белдерүдән туктатып калу, тыю. <i>Хисләремне авызлыклап йөгәнләдем. Әй Гарифҗан, әллә үзең сиздең инде Гомер көймәң комга килеп терәлгәнен</i>. Г.Мөхәммәтшин </p><p>5) <i>күч</i>. Кешеләр өчен мәҗбүри булган кагыйдәләргә буйсындыру, тәртипкә салу. <i>– Борчылма, Рөстәм, тиздән авызлыклыйбыз аларны, – диде Марат. </i>З.Фәйзуллин. <i>Кайтыгыз, иптәш Вәлетдинов, эшләгез… Ләкин нервларны авызлыклый белергә дә өйрәнегез…</i> М.Мәһдиев. <i>Язмыштан узмыш юк, дип әйтсәләр дә, күпләр бу башбирмәс үҗәт нәрсәне үзләре авызлыкларга тырышалар.</i> Казан утлары</p><p>6) Балаларның бер-берсен бау белән ат итеп тотып йөгерүдән гыйбарәт уеннарына ишарә. <i>Без исә, ат югында, бер-беребезне авызлыклап, ат-ат уйнап үскән иләс-миләсләрбез. </i>Р.Әхмәтҗанов</p><p> ◊ <b>Авызлыкламакчы булу </b>Баш булмакчы, кулда тотмакчы булу. <i>Сизәсезме, егетләр, безне авызлыкламакчы булалар.</i> <i>Юк, юк, күрә торып, ирекле баштан моңа юл куярга ярамый</i>. Ш.Усманов. <i>Сизенүемчә, кайбер райком работниклары мине авызлыкламакчы булалар.</i> А.Расих</p><p> <b>Авызлыклап алу </b>Тиз арада авызлыклау, авызлыклауга ирешү. <i>Авызлыклап алдым, менеп атландым</i>. Г.Бәширов. <i>Иллә мәгәр, хатынны өйләнешкән көннән үк авызлыклап алырга кирәк</i>. Р.Батулла </p><p> <b>Авызлыклап карау </b>Авызлыкларга омтылу, авызлыкларга тырышу. <i>Ул өйдәгеләр турында уйламаска никадәр генә тырышса да, никадәр генә үзенең тойгыларын авызлыклап караса да, барыбер булдыра алмады. </i>И.Гази</p><p> <b>Авызлыклап кую </b>Кыска вакыт эчендә бөтенләй авызлыклау; авызлыкланган хәлдә тоту. <i>Ни генә димә, вакыт-вакыт, ярсучан характерга йөгән кигезергә, авызлыклап ук куярга кирәк</i>. Р.Сибат. <i>--- арыш башакларына үрелүенә үртәлеп булса кирәк, әткәй, төшеп, атны авызлыклап куйды</i>. Н.Гамбәров </p><p> <b>Авызлыклап тору </b>Әле, хәзерге вакытта авызлыклау; һәрвакыт авызлыклау. <i>Алар, буш эчтәлекле язымтыкларын югарыга күтәреп, чын-чыннан тирән фикерле, олы җанлы шагыйрьләрне исә авызлыклап торырга исәп тоталар</i>. Р.Мостафин. <i>Җиһанны авызлыклап торган тәкъдир</i>. М.Җәләлиева </p><p> <b>Авызлыклап чыгу</b> Һәрберсен берәм-берәм авызлыклау. <i>Картлар өч-дүрт көн эчендә Җидегән басуындагы иң хәтәр ерганакларның һәммәсен дә диярлек авызлыклап чыктылар</i>. Г.Бәширов </p><p> <b>Авызлыклый бару </b>Аз-азлап, акрынлап, һәрберсен бер-бер артлы авызлыклау. <i>Партия һаман үсә, галәмәт олы Рәсәйнең һәр почмагын үз кулына ала, авызлыклый бара</i>. В.Имамов </p><p> <b>Авызлыклый башлау </b>Авызлыкларга тотыну</p><p> <b>Авызлыклый төшү </b>Бераз авызлыклау</p></p>
</table>
</body>
</html>