 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАН</b>  <i>и</i>. <b>1.</b> 1) Организмда тамырлар буенча хәрәкәт итеп, тәннең күзәнәкләрен туендырып, матдәләр алмашуны тәэмин итә торган кызыл сыекча. <i>Башкалар абайлап, култыклап өлгергәнче, йөткерә биргән шагыйрьнең авызыннан кан китте... </i>Р.Низамиев. <i>– Сорама, табам инде, – ди хатыны. Баксаң, ул кан тапшыра икән, шул акчага тоткын ире өчен ризык хәстәрли.</i> Ә.Сәлах. <i>Кан басымың да</i> <i>даими түгел, диләр. Ничек бертөсле булсын инде ул. </i>А.Хәмзин</p><p>2) Малның килеп чыгышы, токымы турында. <i>Әлбәттә, ат үрчетү белән шөгыльләнүче югары кимәлдәге осталар затлы малкайларның нәсел шәҗәрәсен, «кан чисталыгы»н кайгыртып торалар. </i>М.Галиев</p><p>3) <i>күч</i>. Бер каннан, ягъни бер ана яки атадан булу белән бәйләнешле якын туганлык; кардәшлек, борынгыдан килгән нәсел бәйләнешләре. <i>Кан гына түгел, җан, рух, мәңгелек моңнар да берләштерә Ярулла бабай оныкларын...</i> Р.Низамиев. <i>Шул форсаттан катнаш никах туа; Нәсел китә ятка, кан китә!</i> Ф.Гыйззәтуллина. <i>Югыйсә бит әлеге Сүз мең тапкырлар инде тел өстеннән тәгәрәп дөньяга чыккан – игътибар итмәгәнсең, җан тибешен, кан кычкыруын ишетмәгәнсең генә. </i>М.Галиев</p><p>4) <i>күч</i>. Сугыш кырында көрәшеп үлү; үлем. <i>Салават мәңге сәламәт! Каны безгә – аманәт, китермәбез яман ат. </i>Ш.Бабич</p><p>5) <i>күч</i>. Кеше үтерү, шуның гаебе. <i>Җинаятьчеләргә хас алым – кан белән, ягъни үтереш белән бәйләп куймакчы.</i> Р.Мирхәйдәров</p><p><b>2.</b> <i>с. мәгъ.</i> Бик якын туган булган, каннары бер булган. <i>Ватансыз калган кан кардәш Кырым татарларының фаҗигасе таулар күкрәгенә мәңге кичерелмәс яра булып уелган. </i>М.Галиев</p><p> ◊ <b>Кан агулау</b> <i>к</i>. <b>кан бозу</b> (2 мәгъ). <b>Кан агызу</b> <i>к.</i> <b>кан кою</b> <i>Күсәк белән башка ору, бәкегә салу, асу-кисү, кан агызу кебек вакыйгалы, төннәрен саташып уянырлык бәетләрдән туйган булгандыр Хатип ага. </i>М.Галиев.<b>Кан бәрү</b> <i>к. </i><b>кан йөгерү</b>. <b>Кан бозу</b> 1) <i>к</i>. <b>кан бутау</b>; 2) Ачуланышу, әрләшү, ярсу һ.б. аркасында кәефне төшерү. <i>Кичә [Тәзкирәгә] үз бригадасындагы кайбер кешеләр белән әчелешле булырга, канын бозарга туры килгән иде. </i>Ф.Хөсни. – <i>Сезнең бәрәңге эре ---. Өч-дүрт төп казыйм әле кунакларга бәлешкә, – дип, канны боза иде [Гөлсем].</i> Н.Гыйматдинова. <b>Кан бутау </b>Төрле дин, башка милләт кешесе белән өйләнешү. <b>Канга бату</b> Сугышып яки кыйналып, бик нык канга буялу. <i>Канга баткан Саруханов янында теге кызлар елаша, ике зур кунак та югалып калган иде.</i>Р.Сәгъди.<b>Канга буялу </b>Кеше үтерү, шуңа катнашы булу турында. <b>Канга сеңдерү</b> Истә калдыру, ныклап үзләштерү. <i>Ярый әле, бәхетемә күрә авылда туып үскәнмен, шуңа күрә өлкән яшьтәге кешеләрнең сөйләшүен, хәрәкәтен, үзара мөгамәләсен каныма сеңдергән булганмын. </i>Казан утлары. <b>Канга сеңү</b> Нык урнашу, гадәт булып китү. <i>«Вакыт ага» дибез, һәм без аны, канга сеңгән гадәт буенча, аккан су кебегрәк күз алдына китерәбез. </i>А.Гыйләҗев. <i>Шәле тәрбиясе канына сеңгән куркусыз Камил Кәримов кына: – Ринат Мөхәммәдиев режимын урнаштырсаң, без Сезне Рәмис Аймәттән кыйнатабыз, – дип, бер күзен кысып кына елмайгандай итте дә, «юк, юк, мин бер сүз дә әйтмәдем» дигәндәй, як-ягына каранып алды.</i> Т.Миңнуллин. <b>Канга тоз салу</b> Хурлап, кимсетеп, явызлык эшләп рухи газаплау. <i>Һидаят абый миңа карый да, укытырга иде сине, буең юк шул, дип канга тоз сала</i>. Сәхнә. <b>Канга төшү</b> Үзәккә үтү, тәмам туйдыру. <i>ГЭСны төзеп бетергәннән бирле, менә елдан артты инде, [Фёдор Иванович] тәмам каныбызга төште. </i>А.Гыйләҗев.<b>Канга тузу</b> <i>к</i>. <b>канга бату</b>. <i>Канга тузып ята юл чатында Бер өч яшьлек бала гәүдәсе. </i>М.Җәлил. <b>Кан дошман(ы)</b> Бик нык дошман яисә күрә алмаган кеше турында. <i>--- Патшалы Россия хәтта үзе дә олы музыка дөньясына соңлабрак килеп керә. Шулай булгач, аның биләмәсендәге башка милләтләргә, бигрәк тә дәүләтчелеген югалткан, чукынырга теләмәгән «кан дошман» татарга ни сан кала соң?</i> Р.Низамиев. <i>Җырлавыңнан ничек тукталасың Кан дошманың анда сөендереп, Кыр казына яфрак изәп калган Каеннарның башын иелдереп. </i>Ф.Гыйззәтуллина. <b>Кан елау</b> Зур кайгыдан, хәсрәттән бик әрнеп елау; 2) Авыр тормыштан, хәсрәттән интегү, зарлану. <i>Соңыннан гомер буе күз яше түккәнче, бер тапкыр кан елау хәерлерәк. </i>М.Хәсәнов. <b>Кан имү</b> <i>к</i>. <b>кан эчү</b>. <b>Кан йоту</b> Бик нык борчылу; тирән кайгы кичерү. <i>– Я инде, илаһым, боларның миндә ни эше бар икән?! – дип кан йота [Мәрьям]. </i>Г.Ибраһимов. <b>Кан йөгерү </b>1) Кан тамырлары шартлап, тәннең бер урынына күпләп кан җыелу. <i>[Фатыйманың] йөзендә кызгылт таплар күренә, күзләренә кан йөгергән иде. </i>Ш.Камал; 2) <i>мед</i>. Баштагы кан тамырларының шартлавы аркасында мигә кан җыелу, таралу; инсульт булу. <b>Кан кайнау </b>1) Ярсу, кызып китү. <i>Әйе, шушы Бөтенроссия мөселман хәрбиләрнең Шурасын барлыкка китергән данлыклы морзалар токымының дәвамчысы, 22 яшьлек прапорщикның милли тамырлары кузгалып, каны кайнаган көннәр бу.</i> И.Таһиров; 2) Дәртләнү. <i>Яшьләрнең каны кайный.</i> М.Галиев. <b>Кан кату </b>1) Артык нык куркып катып калганда була торган тойгы турында; 2) Бик нык ачу килү, рәнҗү, күңел кату, гафу итә алмау турында. <i>[Башкирцев] атасы гражданнар сугышында үлеп калгач, революция дошманнарына карата каны катып, канлы көрәш юлына кереп киткән. </i>М.Әмир. <b>Кан катыштыру</b> <i>к.</i> <b>кан бутау</b>.<b>Кан качу</b> 1) Каты курку, ачу яки берәр төрле авыру аркасында иреннәрнең, битнең агарып, күгәреп китүе турында. <i>Тәнзиләнең йөзеннән кан качты. Эндәшерлек көче юклыгы күренеп тора иде. </i>Шәһри Казан; 2) Үлгән кешенең йөзе агарган булу турында. <i>Аның каны качкан, сүрелгән йөзен, тирән итеп казылган, аста махсус уем-ләхет алынган кабергә төшерер алдыннан, салкын кояшка ачканнар иде. </i>Ә.Мушинский. <b>Кан корыткыч</b> Кешеләрне җәфалаучы, йөдәтүче, бәйләнчек кеше турында. <b>Кан костыру</b> Кешегә берәр төрле яхшылык кылып, соңыннан, «мин сиңа шуны эшләдем, моны эшләдем» дип, я башкача ул кешенең күңелендә уйнау, йөдәтү. <b>Кан косу</b> Чирләү, авыру. <i>Кан косудан ничек аралыйсың Гамилләрең... Тукай... Туфаннарың?</i> Ф.Гыйззәтуллина.<b>Кан кою </b>1) Күпләп кеше үтерү. – <i>Без кан коюга каршы, – диде Фәрит. – Без бандитлар түгел. Ә җинаятьләре өчен тиешле урында хөкем ителерләр.</i> И.Хуҗин; 2) Сугышу, сугышта катнашу, яралану. <i>Тагын 114 татар язучысы һәм шагыйре XX гасырның иң зур афәтләреннән берсе – Ватан сугышы кырларында кан койды.</i> Казан утлары. <b>Кан коюлы</b> <i>к.</i> <b>канкойгыч</b>. <i>Ләкин бу кан коюлы болгавыр чор адәми затның биологик күңел төпкелендә йокымсырап яткан динозаврны уяткан – фаҗига шунда. </i>А.Тимергалин. <b>Кан кыздыру</b> Ачуын китерү. <i>Дус санаган кешесенең тирә-якта явызлыгы, наданлыгы, кансызлыгы һәм ришвәтче булуы белән дан тоткан прокурор икәнен белеп алгач, төрмәдәшләре дә канын кыздырырга үз өлешләрен кызганмаганнар.</i> Р.Мирхәйдәров. <b>Кан кызу </b>Ачу килү. <i>Мәүлиха түтинең [Әпипәгә] күптән үк каны кызып утыра иде. </i>Г.Бәширов. <b>Канлы яшь белән</b> Бик каты ялынып, ялварып. <b>Каннан килү</b> Нәселдән килү. <b>Кан(ны) корыту</b> Аптыратып бетерү, йөдәтү. <i>Кайткач тотып каезлармын әле менә үзен, бик канымны корытса [дип уйлады Фатих]. </i>Р.Төхфәтуллин. <b>Кан саву </b>1) Берәр әгъзага, органга кан җыелу. <i>Харам эчемлек куллангач сүзгә килдек, һәм мин бер кешегә суктым, ул, бәрелеп, баш миенә кан савып үлде. </i>Х.Гәрәй. <i>Сулыш алулары да кыен, тамактан ризык та үтми, тәмәке тартырга да хәл юк – бөтен эч мускулларына кан сауган.</i> М.Галиев; 2) Онытылмыйча, истән чыкмыйча, күңелне әрнетеп тору. <i>Чыдаса да чыдый икән бу йөрәк дигәнең... Ул көннәрдән соң юкса алтмыш еллап вакыт узса да, йөрәгемдә калган шул җәрәхәттән әле дә булса кан сава.</i> Г.Галиева. <i>Зәңгәр экраннардан Бөек Ватан сугышы, Әфган сугышы турындагы кинофильмнарны караганда, йөрәкләргә кан сава. </i>Юлдаш.<i> </i><b>Кан сыеклау</b> Ачу китерү, интектерү. <b>Кан тарату</b> Кан хәрәкәтен, йөрешен көчәйтү, активлаштыру. <i>Тик аякларыгызның канын таратып алсагыз, кайтырга җиңелрәк булыр иде. </i>М.Фәйзи. <i>--- учак янында гәпләшеп-бәхәсләшеп, кымыз йота-йота кан таратып, акыл җыеп утырырга яраткан Баһадур җания --- болай ди: – Арысланнар белән боланнар бер көтүгә йөрмиләр.</i> М.Галиев.<b>Кан тарту</b> Туганлык мөнәсәбәте өстенлек алу. <i>Җан тартмаса, кан тарта. </i>Мәкаль. <i>16 яшемнән үзлегемнән татар телен өйрәнә башлавым – кан тартуыдыр.</i> Сәхнә. <b>Кан түгү</b><i> к. </i><b>кан кою</b>.<i> </i><b>Кан уйнау</b><i> к. </i><b>кан кайнау</b>.<i> Кыскасы, Регина тиле көчкә ия, касык, таза гәүдәле Шөрепкә битараф булмаса да, дөньясын онытып мөкиббән китмәде. Каны артык уйнамады.</i>Т.Галиуллин.<b>Канын сыгу</b> <i>к.</i> <b>кан эчү</b>. <b>Кан эчү</b> 1) Бик нык җәберләү, мыскыл итеп яшәү. <i>Бушка эшләп йөреп, төрле яклап сөлекләр кебек кан эчүчеләр чорнап алса, өстәвенә зыялылар матбугат аша икенче сортлыга аерып ятса, эчү түгел, әллә нинди хәлләргә төшәрсең...</i> Татарстан яшьләре; 2) Изү, эксплуатацияләү, файдалану. <i>Кан эчкән кара хөсет Иделгә көри гайбәт: – Чукынган милләт әйбәт! – Буйсынган милләт әйбәт!</i>Ф.Гыйззәтуллина.<i>Дөрес, хәзерге сәяси режимнар заманча политтехнологияләр һәм пиар ярдәмендә ялганны нечкәрәк җептән тукый, һәм талау, кан эчү масштабы белән элгәрләреннән күп тапкырлар уздырып җибәрә.</i> Ватаным Татарстан. <b>Кан ягу</b> <i>иск</i>. Каныгу, үчегү. <i>Авылга керү белән этләре дә теләнчегә каннарын ягалар тагын. </i>Г.Толымбай. <b>[Күзне] кан басу</b> Ачудан, бик нык ярсудан бернәрсә дә күрмәс хәлгә килү; күзләр томалану.</p></p>
</table>
</body>
</html>