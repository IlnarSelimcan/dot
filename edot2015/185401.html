 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АҢЛА’У</b>  <i>ф.</i>  <b>1</b>. 1) Нәрсәнең дә булса мәгънәсенә, асылына төшенү, эчтәлеген ачыклау. <i>Васиякәем, сез мине берүк аңлый күрегез дә гафу гына итегез. </i>М.Хуҗин. <i>Салих, авылга кайту белән, сөйгән кызының өй турына килгән икән – монысын инде һәркем үзенчә аңласын.</i> К.Кәримов</p><p>2) Кемнең дә булса уй-фикерен, ниятен сизү, чамалау, төшенү. <i>Алар хәзер бер-берсенең хәлен ярты сүздән үк, күз карашыннан ук аңларга өйрәнделәр.</i> К.Нәҗми</p><p>3) Нәрсәне дә булса тану, белү, аның асылына төшенү. <i>Шулай икән, димәк, биредә авторның үзенең бүгенге социаль чынбарлыкны аңлау тирәнлеге, аңлау перспективасы үтә мөһим роль уйный</i>. Казан утлары</p><p>4) Чит телдә, икенче бер телдә сөйләгәнне төшенү</p><p>5) Бәяләү, тану (кешене, хезмәтне һ.б.ш.). <i>Галәү мунча салуның, ашлык сугуның мәгънәсе нәрсә икәнене аңлаган кеби булды.</i> Г.Исхакый. <i>Миңа ияреп кереп, кают-компаниянең ишеген бикләргә керешкәч кенә, Анастасия Аристарховнаның комсоставка аш биреп торучы буфетчы икәнлеген аңладым</i>. М.Юныс. <i>Әгәр дә элекке Үзәк һәм бүгенге Россия парламенты безнең Декларацияне вакытында танысалар, республикабызның, Россия бөтенлеген бозмый-нитми, үз дәүләтчелеген ныгытуга юнәлдерелгән конструктив, демократик алымнарын аңлаган булсалар, референдумның да кирәге калмас иде.</i> Мирас </p><p>6) Уйлау, күз алдына китерү, күзаллау. <i>Шунсыз [мораль сафлыктан башка] мин аңлаган семьяның бәхетле булуы мөмкин дә түгел</i>. Г.Кутуй</p><p><b>2</b>. <b>аңлап</b> <i>рәв. мәгъ</i>. Аңлы рәвештә, белгән хәлдә, юри. <i>Биредә [«Таулар» пьесасында] сурәтләр гомумиләштерә төшеп бирелгәннәр, кешеләр авторның теге яки бу идеясен ачуда чара буларак аны кызыктыралар. Автор моны аңлап шулай ала.</i> Г.Нигъмәти</p><p><b>3</b>. <b>аңлавымча</b> <i>кер. сүз функ.</i> Минем белүемчә, минем фикерләвемчә. <i>Гражданин капитан, аңлавымча, ул офицерны Николаевский урамында, чәйханә тирәсендә бәреп екканнар.</i> З.Фәтхетдинов</p><p> <b>Аңлап алу</b> Тиз арада аңлау, шунда ук төшенү. <i>Кемдер, аны аңлап алып, тиз генә балкон ишеген ачты.</i> Р.Хисмәтуллин. <i>Аның нәрсә әйтергә теләвен мин шундук аңлап алдым.</i> Р.Хафизова. <i>Ара-тирә кырыс йөзе аша ягымлы елмаюын сирпүгә, балалар аны шунда ук аңлап алалар</i>. К.Йосыпов</p><p> <b>Аңлап бару</b> Һәрберсен, һәр әйтелгәнне, укыганны аңлау. <i>Бу китапны шәкерт тә, мөгаллимә үзе дә ярым-йорты гына аңлап барсалар да, аңланган кадәресеннән кирәкле нәтиҗәне чыгару Хәятка артык читен булмады</i>. Ф.Әмирхан </p><p> <b>Аңлап бетерү</b> Тулысынча, барысын да аңлау. <i>Профессор әйткән сүз әллә каз турында, әллә Рәмзинең үзе турында иде, ихлас күңелле егет аңлап бетермәде. </i>Р.Фәизов. <i>Бәләкәй чакта барын да ничек аңлап бетерәсең?! </i>Р.Хафизова. <i>Сөйләп кенә аңлап бетермәссең, Иң яхшысы – җыру җырлыйм бер</i>. Л.Шагыйрьҗан</p><p> <b>Аңлап җиткерү</b> Нәрсәнең дә булса бөтен нечкәлеген аңлау, тулысынча, тиешле дәрәҗәдә төшенү. <i>Әхмәтсафа әлеге сәяси агартуның үзе өчен үткәрелүен яхшы аңласа да, Рәҗәповның тел төбен аңлап җиткерми иде әле. </i>Ф.Сафин. <i>Тарих китапларын мин дә укып-укып карыйм да тик аңлап җиткермим.</i> М.Хуҗин. <i>[Миләүшә:] Иптәш авылдан яңа килгән, күп нәрсәләрне аңлап җиткермәве бар</i>. Д.Салихов</p><p> <b>Аңлап җитү</b> Тулысынча аңлау, барысын да төшенү. <i>Мин бу сүзләрнең мәгънәсен әле аңлап җитмәдем ул чакта</i>. Н.Дәүли. <i>Сине аңлап җитү өчен дә бит Синең биеклеккә менү кирәк. </i>М.Мәһдиев</p><p> <b>Аңлап калу</b> Аңларга өлгерү, аңлауга ирешү. <i>Шайтанның ничек котыртканын аңлап калу. </i>М.Миншин. <i>Өлкәннәрдән Хәлим шуны аңлап калды: Фаяз өйләнгән икән, хатыны – Камышлыныкы.</i> Хәйдәр. <i>Аның военком сөйләгәннәрдән ничек тә күбрәкне белеп, аңлап каласы килә иде булса кирәк. </i>Ф.Хөсни</p><p> <b>Аңлап карау</b> Аңларга тырышу, аңларга омтылу. <i>--- күргәннәрен кат-кат хәтереннән кичереп, тегеләй дә, болай да аңлап карарга тырышты</i>. Ә.Еники </p><p> <b>Аңлап килү </b>Алдагыларыннан башлап, барын да аңлау</p><p> <b>Аңлап тору </b>Чынбарлыкта әйтелгәннән башкачарак булуны эчтән аңлау, бик яхшы төшенү, бөтен нечкәлекләре белән аңлау. <i>Нишлисең бит, якасыннан борып алмый торып, аның инде үз хуҗасының исемен әйтмәячәген болай да аңлап торам</i>. З.Зәйнуллин</p><p> <b>Аңлый бару</b> Торган саен нырак аңлау. <i>Миңзаһит үзе корган ояда төс-кыяфәте белән ике тамчы су кебек аңа охшаган, әмма эчке омтылышлары, кыланмышлары белән ят җан иясе – «күке баласы» үстерүен һаман тирәнрәк аңлый барды.</i> Ф.Садриев</p><p> <b>Аңлый төшү</b> Бераз аңлау, элеккегә караганда яхшырак аңлау. <i>Инде менә мөдирлектән мәтәлдергәч, ул дөньяны яхшырак аңлый төште</i>. М.Миншин. <i>Бүген шундый җитәкчеләр кирәклеген тулырак аңлый төшәм</i>. М.Вәлиев. <i>Мин моны соңрак тагын да аңлый төштем</i>. Н.Хәсәнов</p></p>
</table>
</body>
</html>