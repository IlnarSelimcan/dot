 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙӨРЕШ</b>  <i>и.</i> 1) Кешеләрнең, хайваннарның атлап бару, аякларын, гәүдәләрен төрлечә басып йөрү рәвеше. <i>Яше җитмешнең югары ягына сикергән булса да, Таһир Идиятуллинның гәүдәсе төз, йөреше тотрыклы, тавышы көр иде.</i> Б.Камалов. <i>Кәҗәләрнең йөрешләренә кадәр ниндидер мутлык сизелә. </i>М.Галиев. <i>[Хатын] Кыяфәт-атлауларын үзгәртеп, үч алырга теләгән кешесенең йөрешен килештереп күрсәтә.</i> З.Зәйнуллин // Нинди дә булса хәрәкәт ясау турында (мәс., йоту хәрәкәте). <i>Фәрвәйнең йодрык кадәр муен кимерчәге, «гот-тырт» итеп, ун сантиметрлы йөреш ясап ала.</i> Ф.Сафин</p><p>2) Йөрү, бер урыннан икенче урынга хәрәкәт итү тизлеге. <i>Поезд йөрешен тизләткәннән-тизләтеп, Зыятдин станциясен артта калдыргач, Фарукҗан --- юлдашыннан сорады</i>. Т.Әйди. <i>Бу юлы каршыга үкереп килгән КамАЗ үзбушаткычы, йөрешен кинәт салмагайтып, биш-алты адым кала туктады. </i>Г.Үзиле</p><p>3) Транспорт чарасының бер урыннан икенче урынга йөрү тәртибе. <i>Бу эшне суднолар йөрешенә комачаулык китермичә, 9 – 10 көн эчендә башкарырга кирәк...</i> Казан утлары. <i>Кемнәрдер транспорт йөрешен элеккечә калдыруны сорый, кемнәргәдер яңа кертелгән маршрутлар ошый.</i> Ватаным Татарстан</p><p>4) Бертөрле механизмнарның эш хәрәкәтләре. <i>Астрономиядә азимутларны көньяк ноктасыннан сәгать йөреше уңаена (көнбатышка таба) исәплиләр</i>. Левитан. <i>[Камил] Күтәрелеп караса, йөреш валын тоташтырган муфтаның ычкынганлыгын күрде. </i>Н.Хәсәнов. <i>Күтәрү краны ярдәмендә бер урыннан икенче урынга күчерелә торган йөкнең хәрәкәте, транспортёр тасмасына салынган әйберләр хәрәкәте йөреш хәрәкәтенә мисал булалар.</i> Физика</p><p>5) Нечкә торбалар, кан тамырлары һ.б.ш. буенча сыеклыкның хәрәкәте, таралуы. <i>Йөрәге урынына утырды, кан йөреше тигезләнде, күңел ярларын каккан дулкыннар салмакланды.</i> Г.Гыйльманов</p><p>6) Шахмат, домино уеннарында фигуралар белән бер-бер артлы ясалган күчеш. <i>Шушы кичтә Кубрат хан философ Иоанн Фасианның галәмәт хәйләкәр кеше булуына янә бер инанды: ике йөрештә ханга шах куйды философ.</i> М.Хәбибуллин. <i>Әзһәм, йөреш ясагач, үз фикерен белдермәкче иде, Зиннәт алданрак әйтте. </i>Р.Кәрами</p><p>7) Кая да булса барып йөрү, берәр кайда булу. <i>Аннары мөдир мәктәптәге өлгереш, йөреш процентлары белән җентекләп танышты</i>. Б.Камалов. <i>Беренче май районының Кара Чишмә авылында зурларны укытуда йөреш түбән.</i> Г.Тавлин. <i>Бу [мәдрәсәгә] гади йөреш түгел, балалыктан – олылыкка, бүгеннән киләчәккә батыр бер омтылыш, кыю бер сикереш ясау иде.</i> Ә.Фәйзи // Кайда да булса йөрү. <i>Төнге йөрешләреннән соң ул кайтып егыла да йокыга китә.</i> Р.Батулла</p><p>8) Алдан уйлап, логик фикерләп башкарылган эш-гамәл турында. <i>Син, бәгырькәем, коры исәпләүләр белән генә шөгыльләнәсең һәм алдан бер-ике йөреш кенә күрәсең, ә мин арифметикасыз да, интуиция белән дә ераграк күрәм.</i> Ә.Мушинский</p><p>9) Берәр нәрсәнең бик еш кулланылуы, күпмедер вакыт файдалануда булуы турында. <i>Ул мине йөрештә булган чулпы көмешеннән бер кыш кар астында чыккан көмешне аермый дип уйлады микән?</i> Ә.Гаффар</p></p>
</table>
</body>
</html>