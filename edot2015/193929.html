 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖӘРӘХӘТ </b> <i>и.</i> <i> гар. </i> 1) Тәннең яки эчке бер әгъзаның зарарланган урыны; тәндәге яра. <i>Георгий Фёдорович – сугыш күргән кеше, дөньяны миңа караганда күп элегрәк таныган, яраланган, маңгай читендә җәрәхәте зәңгәрләнеп тора. </i>А.Гыйләҗев. <i>Маңгай дисеңме, күз-колак тирәләрен әйтәсеңме – һәммә җирендә җәрәхәт иде. </i>Р.Ишморат. <i>Җәмилнең, шулай да була икән, ике елдан артык ут эчендә йөреп, бер генә җәрәхәте дә юк иде. </i>Г.Якупова</p><p>2) <i>күч. </i>Күңелдәге сызлану, борчу-сагыш, рухи газап; берәр кайгы яисә авыр кичерешнең күңелне әрнетеп торуы. <i>Борынгылар, сагыш җәрәхәтеннән бәндә баласы савыга алмый икән, дия торган булганнар. </i>М.Хәсәнов. <i>Абый-энекәшләрне, якын дусларны югалту да, күңелдә җәрәхәт калдырып, күңелне озак елларга телгәли икән. </i>Н.Гариф. <i>«Вакыт» дигәнең әллә нинди хәлләрне дә рәткә кертеп куя, авыр күңел җәрәхәтләрен дә төзәтә ул. </i>Р.Фәизов</p><p>3) <i>күч. </i>Кыр-басуларның яргалануы; җир өстендәге яра җөенә охшаган эзләр. <i>Басу йөзендә, төзәлмәс җәрәхәтләр булып, әрлән балчык сырлары сузылып китә, тегендә дә, монда да шыксыз шадралар ишәя бара... </i>Э.Касыймов. <i>Җир җәрәхәте, озак еллар төзәлмичә, сыкранып, хәйран ята икән. </i>М.Юныс</p><p>4)<i> күч. </i>Нинди дә булса өслекнең кырылган, сызгаланган, тырналган урыны. <i>Өстәл читен эт кимергән диярсең – буеннан-буена теш эзләренә охшаш җәрәхәт сузылып киткән. Сыра бөкесен ачудан барлыкка килгән җәрәхәтләр бу. </i>М.Юныс</p><p> ◊ <b>Җәрәхәт алу</b> Берәр вакыйга, күңелсез хәлдән соң күңелдә ачыну хисе уяну, рәнҗү. <b>Җәрәхәт ачылу</b> Онытыла башлаган, үткәндәге аянычлы вакыйгалар кабат хәтердә яңару, аларны искә төшерерлек этәргеч ясалу. <b>Җәрәхәт җөе </b>Үткәндәге аянычлы вакыйгаларны искә төшереп торган борчу, ачыну хисе <b>Җәрәхәткә тоз басу</b><i> к.</i> <b>җәрәхәткә тоз сибү</b>. <b>Җәрәхәткә тоз салу </b><i>к.</i><b> җәрәхәткә тоз сибү</b>.<b> Җәрәхәткә тоз сибү </b>Кеше күңелендәге авыр җәрәхәтне, газап-борчуларны кузгату, аның кайгысын исенә төшереп, күңелен әрнетү, ярасына тоз сибү. <i>Инде онытылып бара дигәндә генә, тиздән, аны кабат ачтылар, ачтылар да җәрәхәтенә, учлап-учлап, тоз сиптеләр</i>. Р.Низамиев</p></p>
</table>
</body>
</html>