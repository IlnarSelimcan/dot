 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАБЫЗУ</b>  <i>ф.</i> 1) Яндыру, яндырып, яктыртып җибәрү; ут үрләтү, ут тергезү. <i>Алдагы солдатларның берсе юлны яктырту өчен алган фонарена ут кабызды. </i>К.Нәҗми. <i>Берьюлы ике лампа кабызды: сукыры мич кучкарына куелды, куыклысы табын турында матчага эленде. </i>М.Хәсәнов. <i>Ул туктап уйланып торды да урындыкка утырды, папирос кабызды. </i>И.Салахов</p><p>2) Эшләтә башлау, хәрәкәткә китерү (двигательне). <i>Шофёр Зәбир абыйның машинасын кабызырга төшүен күреп калырга кирәк. </i>Н.Хәсәнов. <i>Яңа түгел түгелен дә, тик гөрелтесе шәп, --- пускачы җиңел кабыза. </i>К.Кәримов.<i> Нурислам мотоциклны бер тибүдә кабызды да бетон юлга чыкты. </i>Р.Вәлиев</p><p>3) Электр чыганагына тоташтырып эшләтә башлау (радио, телевизор һ.б.ш.). <i>Аннан телевизор кабыза, күрәм: фәлән авылга кунаклар, геройлар, артистлар, галимнәр, язучылар килгән. </i>М.Мәһдиев. <i>Телевизор кабызырга да, радионы тыңларга да, газеталарны караштырырга да мөмкинлек тәтемәде. </i>Ф.Яхин. <i>--- Рамил бераз ял итеп алу нияте белән видеосын кабызды. </i>Г.Бәйрәмова</p><p>4) <i>күч. </i>Дәрт, хис, тойгылар һ.б.ны уяту, күңелгә уңай тәэсир ясау. <i>Ул монда бик күпләрнең күз яшен киптерде, йөрәкләргә сүнмәслек ут кабызды. </i>Г.Бәширов. <i>Ул сыра дигәндә бөтен дөньясын оныта, аны сусавын басу өчен генә түгел, яшәү дәртен кабызу, тормыш ямен тою өчен кирәкле бер шифа, кодрәтле бер дәрман чыганагы итеп саный иде. </i>Т.Әйди</p><p> <b>Кабыза бару </b>Бер-бер артлы, берсе артыннан икенчесен кабызу</p><p> <b>Кабыза башлау</b> Кабызырга тотыну.<i> Суханов аны Каблукка күз-колак булырга күндерде, күршесе мотоциклын кабыза башласа, үзенә шылтыратуын үтенде.</i> З.Мурсиев.<i> Анда кергәч, кем кая урын табып чүмәштеләр дә тәмәкеләрен кабыза башладылар.</i> Шәһри Казан</p><p> <b>Кабызып</b> <b>алу</b> Тиз арада, тиз генә кабызу. <i>Тәмәкене кабызып алдым да бер кул белән өстәл тартмасын тартып ачып җибәрдем</i>. Ш.Усманов</p><p> <b>Кабызып җибәрү </b>1) Кинәт кабызу, тиз арада кабызырга да өлгерү. <i>Каюм тиз генә бишле лампаны рәтләп, ут кабызып җибәрде. </i>Ә.Фәйзи. <i>Биш-ун минут эчендә --- бакны тутырып ягулык салдым да моторны кабызып җибәрдем. </i>Тәмуг чәчәге</p><p>2) Кабынырга этәргеч бирү, кабынган хәлгә китерү. <i>Ул көннәр йөрәк ярсуын кабызып җибәрә. </i>Ф.Кәрим. <i>Бу яшьлек җилкенүен яңадан кабызып җибәрергә кирәк тә түгелдер. </i>Г.Бәширов</p><p> <b>Кабызып чыгу </b>Һәрберсен берәм-берәм кабызу. <i>Фонарьларга керосин салды да маякларны кабызып чыкты. </i>Г.Гобәй</p></p>
</table>
</body>
</html>