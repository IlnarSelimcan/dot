 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИНӘ </b> I  <i>и.</i> <i> диал. </i> <b> </b>1) Бер башы очлы, икенче башында җеп киертү өчен тишеге (күзе) булган кыска, шома, нәзек корыч чыбык (тегү, чигү эшләрендә кулланыла). <i>Капчык төпләреннән пәке, кайчы, бритва шикелле солдат кирәк-яраклары чыкты, фуражка кырыена кадалган инәләр эшкә кушылды. </i>Г.Бәширов. <i>Укытучының урындыгына да инәне үчегеп куймады кыз, бары тик кызык ясыйм, сыйныфташларымны көлдерәм дип кенә тырышты, ә сыйныф көлмәде, чөнки ботына инә кадалган укытучы әллә куркудан, әллә авыртудан аңын җуйды. </i>Н.Гыйматдинова. <i>Ниһаять, Ягъфәр эзләгән нәрсәсен табып алды: кулында күгәрә төшкән корыч инә иде. </i>Р.Фәтхрахманов</p><p>2) Ике очы да шома тупыйк башлы ике яки биш данә нәзек корыч чыбык (бәйләү өчен кулланыла). <i>[Бәдрикамал] Мунча кергәндә, үзенең эченә ике-өч тапкыр бияләй инәсе тыгып ала. </i>М.Мәһдиев. <i>Галимә апа миңа оекбаш бәйли. Кулы кулга йокмый. Биш инәне ничек тиз йөртә. </i>Н.Гыйматдинова. <i>Хатын, ялт-йолт итеп торган инәләрне тиз-тиз йөртеп, оекбаш бәйли. </i>Х.Камалов</p><p>3) Бер башы ыргак сыман итеп эшләнгән нечкә корыч яки пластмасса чыбык (бәйләү, үрү, чигү эшләрендә файдаланыла) // Очлы башында җеп үткәрү тишеге, кинәт калынаеп киткән икенче яртысында махсус кыскычлар белән эләктереп ныгытырга җайланган киртләче булган кыска корыч чыбык (тегү машинасында)</p><p>4) Гадәттә, очлаеп килгән башлы, төрле максатларда кулланыла торган төрле формадагы нәзек металл чыбык. <i>Патефон инәсе белән саксыз кылану аркасында булса кирәк, пластинкалар бик тиз туза башлаганнар. </i>Г.Галиев // Тән тукымасы арасына дару җибәргәндә, венадан кан алганда, тирене тишеп үтә торган очлы башлы, эче куыш нечкә корыч чыбык. <i>– Укол ясармын, аннан рәхәтләнеп йокларсың, – [диде онык]. – Тимер инәләрең берлә тәнемне тишмәк буласыңмы? Кит, югал, явыз зат! [диде Карачутыр]. </i>Н.Гыйматдинова. <i>--- госпитальгә килеп кергәч, [әзмәвер егетләр] әнә шул чебен --- юанлыгындагы инәдән куркып кала. Бер сержант артына укол кадар алдыннан аклы-күкле булды... </i>М.Мәһдиев. <i>Пинжәк һәм күлмәкләрен бер читкә салып ыргыткан да шәрә беләгенә кәкрәеп сынган укол инәсе тыгып маташа... </i>Р.Мөхәммәдиев</p><p>5) Ылыслы агачларның инә сыман яфрагы, ылыс. <i>Христианнар йоласы буенча, Яңа ел бәйрәменә куелган чыршы хуҗаларының өендә яисә һич булмаса бакчаларында, һәркемнең күз алдында саргаеп бетәргә, инәләрен коярга тиеш икән. </i>Ф.Фәтхелислам. <i>Ә чыршының яшел инәләре астында утлар, кечкенә генә утлар яналар. </i>Җ.Тәрҗеманов. <i>Кырыйлары кителгән гөмбәнең каракучкыл чынаяк астына охшап торган эшләпәсе өстендә аркылы-торкылы булып ылыс инәләре генә яталар. </i>М.Хәсәнов</p><p>6) Кайбер үсемлек сабагындагы үткен очлы үсенте, чәнечке, шырпы. <i>Гөл кипте, Сабагында --- бер бөртек инә калды. </i>Дәрдемәнд. <i>Гөлҗимеш инәсе</i></p><p>7) Кайбер хайваннарның тиресендә үскән чәнечкеле, каты кыл. <i>--- яфракларны инәләремә эләктерәм, аннан соң аларны ояма китерәм, – [диде керпе]. </i>Җ.Тәрҗеманов. <i>Николай озын буйлы, --- кыска, сары чәчләре керпе инәсе кебек тырпаеп торалар. </i>Р.Кәрами</p><p>8) <i>күч. </i>Очлы башлы нәзек кристалл. <i>Җиле биткә инә очы булып кадала. </i>Г.Гобәй. <i>Ишек бусагасына менеп баскач, ул борыла, чәче бәс инәләредәй балкып, нурланыш белән каймалана, бер генә мәлгә йөзе танымаслык була. </i>Ә.Гаффар</p><p>9) <i>күч. </i>Киная белән әйтелгән усал, мәкерле сүз. <i>Күңелемнең әзрәк кенә кинәсе бар, Телемнең дә зәһәр очлы инәсе бар. </i>Дәрдемәнд. <i>Алар һаман шулай итәләр, Алар кайда булсаң да инә кадыйлар.</i> М.Җәлил</p><p>10) <i>күч. </i>Очлаеп торган нәзек әйбергә карата әйтелә. <i>Адмиралтейство инәсе</i></p><p> ◊ <b>Инә белән баз казу </b><i>к. </i><b>инә белән кое казу</b>. <i>– Син шул гамәлне бик ансатка саныйсыңмы инде? Китапларга, гәзитләргә язып «инә белән баз казу»ны? – дидем мин. </i>Р.Фәизов. <b>Инә белән кое казу </b>Бик вак, бик озак, авырлык, түземлелек белән эшләнә торган эш (эшнең үтә авырлыгын күрсәтергә теләгәндә әйтелә).<i> Укуны «инә белән кое казу» дип юкка гына әйтмиләрдер, шулай булмаса, типсә тимер өзәрлек ир зарланып ятмас иде! </i>Ф.Сафин. <i>Кеше ялкау, эзләргә иренә шул. Ә эзләнүләрнең юлы – гыйлем. Ул сиңа көрәк белән матди байлык көрәү түгел инде. «Инә белән кое казу» диләр аны. </i>Н.Гыйматдинова. <i>Ул --- Закирҗанның башыннан ниләр үткәнен сорашып та өлгерде. Күргән икән бичара. Юкка гына белем алуны «инә белән кое казу» димәгәннәр бит. </i>Г.Әпсәләмов<i>. </i><b>Инә буе җир китү </b>Акрын барып, бик аз гына юл үтү. <i>Миңлебикәнең --- килененә зарланып, бушанасы килә: «И килен, --- көне буе мыштырдап инә буе җир китәм, ә кич сызламаган буын, шыгырдамаган сөяк юк...» </i>А.Гыйләҗев. <b>Инәгә (инәсенә) дә тимәү (кагылмау) </b>Сораусыз бер әйберне дә алмау, урлашмау. <i>Үз гомеремдә кешенең инәсенә дә тигәнем юк. </i>Т.Гыйззәт. <b>Инәгә кадалып утыру </b><i>к.</i><b> инә (инәләр) өстендә утыру</b>.<i> ...Рамил фарасын Салабаш урманы ягына борган, юл якты иде. – Йокламадым, күзләрем шар да шар, инәгә кадалып утырдым, – диде егет. </i>Н.Гыйматдинова. <b>Инәгә тагылган җеп кебек (төсле)</b> Һәрвакыт бергә, бер-берсен ияртеп йөрү турында. <i>Шакир белән Сылу да инәгә тагылган җеп төсле миннән калмаска сөйләшкәннәр икән, ---. </i>Н.Гыйматдинова.<b> Инәгә утырту </b>Кемне дә булса наркотикка ияләштерү; наркоманга әйләндерү. <i>Артурның абыйсы Айрат «утырткан» аны [Ританы] инәгә. </i>Асылъяр. <b>Инәгә утыру </b>Даими рәвештә наркотик кабул итү; наркоманга әйләнү. <i>[Илдус] --- моны [анашаны] любой вакытта ташлап була. Менә Ислам кебек инәгә утырырга язмасын. </i>Д.Салихов. <b>Инә дә бүләк, дөя дә бүләк «</b>Бүләкнең теләсә ниндиен дә зур итеп кабул итәргә, канәгать булырга кирәк» мәгънәсендә. <i>«Инә дә бүләк, дөя дә бүләк» дигәндәй, булган кадәре дә Якуп Сәйфине сөендерергә җитә иде. </i>Э.Касыймов. <b>Инәдән дөя (фил) ясау </b><i>к. </i><b>инә күзеннән дөя ясау</b>. <i>[Әсрар:] --- Әллә инәдән дөя ясамакчы буласызмы? Печтек кенә ялгышымны бөтен кан кардәшләренә фаш итеп... </i>Ю.Әминев. <b>Инәдән куркып, лом йоту </b>Кечкенә чыгымнан куркып, зуррак чыгымга бату. <i>И бичаралар, инәдән куркып лом йоткан халыклар! </i>Г.Камал. <b>Инәдән (генә) төшкән </b>Яңа тегелгән, тегелеп кенә беткән (кием); өр-яңа (әйбер). <b>Инәдән (генә) чыккан </b><i>к.</i><b> инәдән (генә) төшкән</b>. <i>Ул: – Ниемә дип шул тикле чабасың? Хәтта ки, инәдән генә чыккан өр-яңа әфтәмәбилеңнең яшнеге төшеп калганын да күрмәскә! – дип кычкыра-кычкыра, өскә таба йөгереп менә башлады. </i>Р.Вәлиев. <b>Инәдә утырту </b>Кемне дә булса уңайсызланырга, борчылырга мәҗбүр итү. <i>Секретарь, көлемсерәгәндә, бу турыда түгел, Каюмны инәдә утырткан вакыйга турында уйлады һәм шуны малайларның исләренә төшерде. </i>Г.Гобәй. <b>Инәдә утыру </b><i>к. </i><b>инә (инәләр) өстендә утыру</b>. <b>Инә йоткан </b>Бик ябык кеше. <b>Инә калынлыгы ут, җеп калынлыгы төтен </b>1) Дәртсез, ялкынсыз, үрчемсез эш; 2) Таланты, сәләте чамалы кешегә карата әйтелә. <b>Инә кебек төртелеп тора </b>Төртмә телле кеше турында аның бу гадәтен өнәмичә әйтелә. <b>Инә кебек ялангач </b>Ач-ялангач, ярлы, фәкыйрь. <i>Ничә еллар һаман байга эшлим, үзем инә кебек ялангач. </i>М.Гафури. <b>Инә күзедәй</b> Көзгә таба томан сыман булып томалап ява торган вак яңгыр тамчысын чагыштыру өчен кулланыла; гөмбә яңгыры тамчысы. <b>Инә күзе кебек (хәтле, кадәрле, чаклы, шикелле) </b>1) Бик аз күләмдә; бик кечкенә. <i>Аның [Зәйнәпнең] тузанлы балтырына инә күзе кадәрле генә кан тамчысы саркып чыккан иде. </i>Ә.Гаффар; 2) Бик аз гына, чак кына (мәс., яхшылык эшләмәү). <b>Инә күзеннән дөя күрү </b>Кечкенә хәлне дә бик зур итеп күрсәтү, арттыру, күпертү, зурга җибәрү. <i>Аның карты – шулай ук инә күзеннән дөя күрергә ярата торган кеше. Әллә нәрсәләр дип күпертеп бетерер. </i>Ф.Хөсни. <i>Каландаров, хәзер Сәидәнең һәрбер эшенә бәйләнеп, инә күзеннән дөя күрде ---. </i>А.Каһһар. <b>Инә күзеннән дөя ясау </b><i>к. </i><b>инә күзеннән дөя күр</b>ү. <b>Инә күзеннән карау </b><i>к.</i><b> инә күзеннән үткәрү</b>. <b>Инә күзеннән кичерү </b><i>к. </i><b>инә күзеннән үткәрү</b>. <b>Инә күзеннән нечкә </b>Бик нечкә, четерекле мәсьәлә турында. <b>Инә күзеннән тамызу </b>Аз гына бирү; саранлану. <i>Цилиндр головкаларын да инә күзеннән генә тамызып торасыз. </i>Г.Әпсәләмов. <b>Инә күзеннән төшкән кадәр </b>Бик аз гына, тонык, сыек (яктылык, нурлар турында). <i>Мәгарә эчендә инә күзеннән төшкән кадәр дә яктылык юк иде. </i>Мәгърифәт. <b>Инә күзеннән үткәрү </b>Бик нечкәләп, җентекләп тикшерү; нык игътибар белән сынап күзәтү. <i>Шәрук медпунктка биленнән зарланып керде дә Рәмзиянең һәр хәрәкәтен инә күзеннән үткәреп утыра башлады. </i>Н.Гыйматдинова. <i>Калган ике пар кунакны инә күзеннән үткәрүче булмады. </i>Г.Әпсәләмов<i>. Ул, бөтен эш кәгазьләрен тагын бер кат барлап, инә күзеннән үткәреп кую өчен, үз бүлмәсендә утырып калды. </i>Г.Мөхәммәтшин. <b>Инәне бүрәнә итү </b><i>к. </i><b>инә күзеннән дөя ясау</b>. <i>Син инәне бүрәнә итәсең, ул тикле куркыныч түгел, син юкка безне өркетәсең! </i>Ф.Сәйфи-Казанлы. <b>Инәне дөядән зуррак итү </b><i>к</i>. <b>инәдән дөя (фил) ясау</b>. <i>Тик, ни сәбәпледер, инәне дөядән зуррак итеп күрсәтергә омтыла. </i>Юлдаш. <b>Инә очы кадәр </b>Бик кечкенә, бәләкәй; аз гына. <i>Инә очы кадәр генә хәтта Намусыңа таплар төшмәсен. </i>Г.Латыйп. <i>Инә очы кадәр дә бер гаебем юк. </i>Я.Вәли. <i>Сүзебезнең инә очы кадәресе генә ялган булса, икмәк төсен күрмик, менә табын өстендә әйтәм. </i>А.Шамов. <i>– Анысы шулай, безгә харамның инә очы кадәресе дә кергәне юк, Аллага шөкер, – [диде Маһинур]. </i>Г.Рәхим. <b>Инә очы хәтле </b><i>к.</i><b> инә очы кадәр</b>.<i> Ил-көндәге кайгы-хәсрәтләрне ишеткән саен, күргән саен, минем җилкәмне басып торган олуг хәсрәтем кечерәя барып, инә очы хәтлем генә калды. </i>Н.Гыйматдинова. <b>Инә очы чаклы</b><i> к.</i><b> инә очы кадәр</b>. <b>Инә өстендә бию </b>1) Яшьлек хисләре уйнау, дәртләнү, җилпенү; 2) Бик кызу, бик тыгыз эш белән кайнашу; 3) <i>к. </i><b>инә (инәләр) өстендә утыру</b>. <i>Ярты көн инә өстендә биедем. Күз алдымда Равил белән Гаян иде. Күр: кочаклашалар, күр. </i>Н.Гыйматдинова. <b>Инә (инәләр) өстендә утыру </b>Үз-үзеңне уңайсыз хис итү, борчылу. <i>Юл, юл, юл! Янәшәмдәге кешеләрдән гел сорашып, белешеп барам, алар минем инәләр өстендә утыруымны --- сизмиләр булыр, гади генә: «Әйтербез, әйтербез!» – дип тынычландыралар. </i>А.Гыйләҗев. <i>Директор абый --- мактаудан миңа бер куаныч та юк. Инәләр өстендә утырам мин. </i>Н.Хәсәнов. <i>Шулай да дүрт сәгатькә сузылган бу киңәшмәдә инәләр өстендә утырган күк тойды үзен. </i>Р.Айзатуллин. <b>Инәсе белән кинәсе тел очында булган </b>Үчегә торган, ачы телле. <i>Редакциядә шаян табигатьле, тапкыр сүзле, инәсе белән кинәсе тел очында булган бер егет күренә башлады. </i>И.Рәми. <b>Инәсеннән җебенә кадәр(ле) </b>1) Җентекләп, нечкәләп, барын да, бер дә калдырмыйча, бәйнә-бәйнә. <i>Мәскәүдә укый торган малае кайтса-нитсә, инәсеннән җебенә кадәрле сорашырмын дип торам әле. </i>А.Шамов. <i>--- натуралист язучы үзе яза торган даирәне, күренешне, укучы өчен кызыклымы ул, юкмы – инәсеннән җебенә кадәр бөртекләп сурәтли. </i>Әдәбият; 2) Бөтен кием, бер коры җире калмыйча, яңгырдан һ.б. сыеклыктан үтәли чылану. <b>Инәсеннән җебенә тиклем</b><i> к.</i><b> инәсеннән җебенә кадәр(ле)</b>. <i>Куышыбызга яңгыр үтә башлады. Көт тә тор: инәсеннән җебенә тиклем лычма су булачакбыз.</i> Ә.Гаффар. <b>Инәсеннән җебенә хәтле </b><i>к.</i><b> инәсеннән җебенә кадәр(ле)</b>. <b>Инәсеннән җебенә чаклы </b><i>к.</i><b> инәсеннән җебенә кадәр(ле)</b>. <i>Ярты сәгать эчендә алар безнең кемнәр икәнебезне --- инәсеннән җебенә чаклы сорашып беттеләр. </i>М.Гафури. <i>Инәсеннән җебенә чаклы бер чыланмаган җире юк. </i>Н.Исәнбәт. <b>Инәсеннән җебенәчә </b><i>к.</i><b> инәсеннән җебенә кадәр(ле)</b>. <b>Инә табарлык </b>Бик якты. <b>Инә ташлар (төшәр) урын юк (булмау, калмау) </b><i>к. </i><b>инә төртерлек (чәнчерлек) тә урын юк (булмау, калмау)</b>. <b>Инә ташласаң (атсаң, ыргытсаң), җиргә төшмәс </b><i>к. </i><b>инә төртерлек (чәнчерлек) тә урын юк (булмау, калмау)</b>. <b>Инә төртерлек (чәнчерлек) тә урын юк (булмау, калмау) </b>Кеше яки башка җан ияләре, я булмаса, әйберләр күпләп җыелып, гадәттән тыш тыгызлык урнашу. <i>Беренче класс залында инә төртерлек тә урын юк, тыгызлык иде. </i>С.Җәлал. <b>Инә төртерлек түгел </b><i>к. </i><b>инә тыгарлык (ташларлык) түгел</b>. <b>Инә (дә) төшмәслек </b><i>к. </i><b>инә тыгарлык (ташларлык) түгел</b>. <i>Халык инә дә төшмәслек күп, шуңа карамастан, кешеләрнең йөзләре аермачык күренеп тора. </i>Ә.Гаффар. <b>Инә түгел «</b>Кечкенә әйбер түгел, югалса табылыр» мәгънәсендә кулланыла. – <i>Кичәге бодай табылмаган бит әле! – Анысына пошынма. Табылыр, инә түгел. </i>Г.Бәширов. <b>Инә тыгарлык (ташларлык) түгел </b>Бик тыгыз, кысан булган (урын, җир һ.б.ш.). <i>Монда инә ташларлык урын калмады. </i>Г.Ибраһимов. <b>Инә эзләп табарлык итеп </b>Бик нык яктыртып. <i>Мең шәмле электр лампалары --- чуерташтан түшәлгән урыннарны инә эзләп табарлык итеп яктырталар. </i>Ф.Сәйфи-Казанлы</p></p>
</table>
</body>
</html>