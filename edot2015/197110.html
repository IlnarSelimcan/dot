 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИХЛАС </b> <i>и.</i> <i> гар. </i> <b> 1.</b> 1) Күңел чынлыгы, сафлыгы, риясызлыгы; пакь күңеллелек, эчкерсезлек, турылык. <i>Ул бу китаптагы изгеләр вә аларның тормышлары хакында язылган хикәятләрне чын бер дәрт белән укый, җәннәт рәхәтләрен, җәһәннәм газапларын язган җирләрне ихлас белән күңеленә салып кала иде. </i>Ф.Әмирхан</p><p>2) Нәрсәнедер эшләргә чын теләк; эчкерсез мөнәсәбәт; омтылыш, дәрт. <i>Сабакка калмаса соңга, борылмый барса уң-сулга, Уенга салмаса ихлас – менә бәхте аның шунда. </i>Г.Тукай. <i>Аның эшкә ихласы юк</i></p><p>3) <i>сөйл. </i>Кемне дә булса чын күңелдән ошату, хуп күрү; мәхәббәт. <i>Ничә мәртәбә Гани бай сиңа бирергә әзер торганлыгын, кызның да синдә ихласы зурлыгын сөйләде. </i>М.Фәйзи</p><p><b>2.</b> <i>кер. сүз мәгъ. </i>1) Нәрсәнең дә булса дөреслегенә, хаклыгына ышандырганда әйтелә; чынлап та, чын-чынлап, дөрестән дә. <i>– Ихлас, әни, мин бер киңәш тә бирә алмыйм бит! – дигән булды. </i>Г.Бәширов. <i>Киявең качмас. Минем дачаны күрми китәсе булсаң, үпкәлим. Ихлас, үпкәлим. </i>К.Тинчурин. <i>[Мөсфирә] Үзе матур, үзе уңган, үзе өлкәннәргә итагатьле. Ихлас менә. </i>Җ.Фәйзи</p><p>2) Гозерләнеп, ялынып-ялварып сораганда, үтенгәндә кулланыла. <i>Ул, эчкә баткан күзләре белән үтенеп, Айсылуга карады: «Барсана, Айсылу сеңел, Михаил Павлычка тагын бер сүз салып карасана. Ихлас, авырсынмасаң, кереп чыксана, ә!» </i>Г.Бәширов</p><p><b>3.</b> <i>с. мәгъ. </i>Саф күңелле, риясыз, эчкерсез; чын күңелдән эшләнә торган. <i>Табигать үзенең чын асылында законнарына тугрылыклы һәм ихлас, ә алдау-ялганны, икейөзлелекне кешеләр уйлап чыгарганнар. </i>М.Маликова. <i>Егет тә аңлап алды: аның җавабы ихлас булырга тиешле. </i>Р.Мөхәммәдиев. <i>Аңлагач, минем ихлас киңәшләремә дә колак салыгыз. </i>А.Расих</p><p><b>4.</b> <i>рәв. мәгъ. </i>1) Чын күңелдән, күңел биреп, бирелеп. <i>Сөйсәң дә, җаный, сөй ихлас, сөймәсәң дә бәннән каласың. </i>Г.Тукай. <i>Аның бу үтенече миңа да ошап куйды: – Ярар, абзый, эзләп карармын! – дидем мин ихлас кына. </i>Ә.Еники. <i>Шәрәфи карт үзе өчен дә бу хәлләр чит әйбер түгел икәнлеген ачык сизә һәм бу турыдагы сүзләрне чын ихлас белән кызыксынып тыңлый иде. </i>Ш.Камал</p><p>2) Тырышлык куеп, зур теләк белән. <i>--- Җомабикә абыстай кайнап торган күп халык арасында, бернәрсә югалткан кебек, бик ихлас илә ашыгып-ашыгып, ары-бире бернәрсә эзләп йөрмәктә иде. </i>Ш.Мөхәммәдев. <i>Син бит – минем кушканнарымны ихлас белән үти торган акыллы малай. </i>М.Фәйзи</p><p> ◊ <b>Ихлас ачылып китү</b> Эчкерсез сөйләп бирү, күңелдәгесен әйтеп бирү. <i>Ихлас ачылып китәргә иртәрәк, каршысында басып торучы егетнең кем икәнлеген белми ич әле.</i> Р.Мөхәммәдиев.<b> Ихлас белән </b>Берәр нәрсәгә бөтен күңелне биреп, чын күңелдән; игътибар белән. <i>Ул, шулай дип, кимчелек бирми укырга дәртенә, Бик каты ихлас белән чынлап ябышты дәрсенә. </i>Г.Тукай. <i>Фәридә, --- мин сине ихласым белән яраттым ---. </i>Р.-Н.Гүнтәкин. <b>Ихлас кайту </b>Күңел кайту, күңел бизү, теләк бетү, суыну. <i>– Я Ходай, күрсәләр ни булган? – Күргәннең ихласы кайтуы бар. </i>И.Рәми. <i>Син --- Зәйнәпнең ихласы кайтачагын яхшы беләсең шул. </i>Ф.Әмирхан. <i>Авыл урамнарында егетләр, көз көне никрутлар яңа кыйбдән тәмам ихласлары кайтып, туеп бетмичә торып, аны авызларыннан ташламыйлар. </i>Г.Тукай. <b>Ихлас кую (баглау, салу) </b>Күңел бирү, бирелү, чын күңелдән кызыксыну. <i>Без моннан егерме биш ел борын «Тәрҗеман»ны укыдык һәм ихлас багладык. </i>Г.Тукай. <i>Гали үзе дә укуга бик ихлас куеп, иҗтиһат кылды. </i>Ш.Мөхәммәдев. <i>Иблис әйтә: «Тыңлагыз ихлас куеп. Бак: минем ушбу сакал берлән мыек – Изге әйбер болар, оҗмах гөлем». </i>Ш.Бабич. <b>Ихлас күңелдән </b>Чын күңелдән, эчкерсез, самими рәвештә. <i>Җыр сүзләрен ихлас күңелдән бирелеп кабатлыйлар иде.</i> К.Нәҗми. <i>Руссо, --- «өченче катлауның» иң яхшы кешеләре – гомумкешелек идеалларын чагылдыручылар, дип, ихлас күңелдән ышана. </i>Ә.Хуҗиәхмәтов. <b>Ихлас сүнү </b>Күңел кайту, бизү. <i>Әмма Фәтхулла хәзрәтнең «хатын-кыз адвокат булсын» дигән сүзне ишетеп, бу кешедән ихласы тәмам сүнгән иде ---. </i>Ф.Әмирхан. <b>Ихласың дөрес булу </b>Чынлап күңел биргән, ышанган, чын күңелдән бирелгән булу. <i>Ихласың дөрес булса, әтәч салсаң, саваптан коры калмассың! Дошман теле иха-ха-ха... килә, Пычрак бер сүз йөри күтәреп. </i>Һ.Такташ. <b>Ихласы юк </b>Күңеле, дәрте юк, кызыксынмый, теләге юк. <i>Тугрысын әйткән вакыт: Укуда юк ихласы. </i>М.Гафури</p></p>
</table>
</body>
</html>