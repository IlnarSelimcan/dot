 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БӨРКҮ</b>  <b>I</b>  <i>ф.</i>  1) Вак тамчылар белән чәчрәтеп сибү<i>. [Ул] Бизәнеп беткәч, чәченә, түшенә «Ак сирень» хушбуен бөркеде ---. </i>Ә.Еники. <i>Җәүдәт чәчен сыпырып карады, чәче лычма иде аның, әллә кан, әллә су бөркегәннәр. </i>А.Гыйләҗев. <i>Гаҗилә җиңги чәйдән авыз итте... һәм кинәт, тончыгып, авызындагы чәен идәнгә бөректе. </i>М.Мәһдиев. <i>Өстемә пычрак су бөркеделәрмени ---. </i>Сөембикә // Вак тамчылап, сибәләп туктаусыз яву<i>. Көн буенча, төн буенча өскә яңгыр бөркәләр. </i>М.Гафури // Күп итеп чыгарып тору, тарату (газ, пар һ.б.ш. турында).<i> Самавыр пар бөркеп калтыранырга тотынды, казанда шулпа гөбердәп тавыш бирде, бүлмәгә тавык ите исе таралды. </i>А.Гыйләҗев. <i>Казанда пар бөркеп, быкырдап, аш кайный: Тоз каян алырга ул ашка? </i>Ф.Гыйззәтуллина</p><p>2) Чәчү, сибү, тарату (нур, яктылык һ.б.ш. турында).<i> Чү, күләгә! Нур бөркегән кояш Кергән кебек булды болытка. </i>Ф.Кәрим</p><p>3) Аңкыту.<i> Хуш ис бөрки гөлләр. </i>Ә.Ерикәй. <i>Урак урыр вакыт тагын җитте, Җилләр бөрки арыш исләрен. </i>Ә.Ерикәй</p><p>4) <i>күч. </i>Сизелеп, беленеп тору, биләп алу<i>. Нәфрәт уты бөркеп сулыш ала Я, онытылып, кинәт тынсыз кала, Көтә халык хөкем карарын. </i>Ф.Кәрим</p><p> <b>Бөркеп алу </b>Кыска вакыт, аз гына бөркү. <i>Юкәләр күләгәсендә калган яшел сукмак, салкын су бөркеп алгандай, җетеләнеп китте</i>. Г.Вәлиева. <i>Күз алмалары, инде туар кояшка әйләнеп, нур бөркеп алдылар</i>. Рифә Рахман</p><p> <b>Бөркеп бетерү</b> 1) Барысын да, ахырга хәтле бөркү</p><p>2) Чамадан тыш күп бөркү</p><p> <b>Бөркеп җибәрү </b>Кинәт бөрки башлау. <i>Бакчаларына оялаган кошчык әнисе киткәннән соң күңелдә туган салкынлыкка җылы нурлар бөркеп җибәргәндәй итте.</i> Ф.Яруллин. <i>«Бу тере су башка мөселманнар өчен дә булырга тиеш, улым...» Шулай диде дә әтисе шешәдәге соңгы тере суны җирдә яткан мәетләр өстенә бөркеп җибәрде...</i> Ф.Бәйрәмова</p><p> <b>Бөркеп йөрү </b>Әле, хәзерге вакытта төрле урыннарга, һәрберсенә бөркү; су бөркү белән мәшгуль булу. <i>Сәкинә, авызына кабып, чәчәкләр өстенә су бөркеп йөри</i>. Р.Батулла</p><p> <b>Бөркеп тору </b>1) Бертуктаусыз, һәрвакыт бөркү. <i>Туып-үскән нигезендә иман нуры бөркеп торган әти-әнисе бар бит әле. </i>К.Кәримов. <i>Урак өсте челләсендә кыр ягының кайнар җилләрен ышыкларлык бакчалар да, салкын җиләс җил бөркеп торган дымлы һавалы урманнар да юк иде якын-тирәдә. </i>А.Гыйләҗев. <i>Мичтә пешергәндә, ит өстенә су бөркеп торырга тырышыгыз. </i>Акчарлак</p><p>2) Әле, сөйләп торганда, күз алдында бөркү. <i>Аның ап-ак йөзенә үлек төсләре кергән, ә карашлары караңгылык, салкынлык бөркеп тора. </i>Г.Гыйльманов. <i>Үзеннән әллә нинди дәрт бөркеп тора.</i> Г.Бәширов</p><p> <b>Бөркеп утыру </b><i>к.</i> <b>бөркеп тору </b>(<i>2 мәгъ.</i>). <i>[Ул] Авызыннан сулар килсә дә, пар бөркеп утыручы өчпочмакларны этеп җибәргәләде... </i>Ф.Яруллин</p><p> <b>Бөркеп чыгу </b>1) Һәрберсенә бер-бер артлы бөркү</p><p>2) Басым белән бөркелү, атылып тору. <i>Тау битендәге таш араларыннан чишмә бөркеп чыга</i>. Р.Хәйретдинова</p><p> <b>Бөркеп яту </b><i>к.</i> <b>бөркеп тору </b>(<i>2 мәгъ.</i>). <i>Юллар, кырлар монда бүтәнчә иде, сөрелгән, чәчелгән җирләр, күз явын алып, пар бөркеп яталар</i>. А.Гыйләҗев</p></p>
</table>
</body>
</html>