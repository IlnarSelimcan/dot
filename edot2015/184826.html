 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЛМА</b>  <i>и.</i>  1) Алмагачның җимеше. <i>Алмалар пешкән чак</i>. М.Юныс. – <i>Алма сатарбыз, – диде Хәлим. – Алма... Алма ул әле кайчан өлгерә.</i> И.Гази</p><p>2) <b>алмасы</b> <i>тарт. форм.</i> Күзнең түгәрәк рәвешендәге урта өлеше, үзәге. <i>Кысыла төшкән күзләре эчендә йөргән кара алмаларыннан да, вакыт-вакыт мимылдап куйган юка күгелҗем иреннәреннән дә авыр уйларыннан котыласы килгәнлеге әллә кайдан аңлашылса да, сүзне Нурисә башлады</i>. Р.Харрасова</p><p>3) Хайваннарның тиресендәге төп төс өслегендә ак яки кара, күгелҗем һ.б.ш. түгәрәк тап барлыкка китергән йон төкләре</p><p>4) <i>сөйл</i>. Алмагач. <i>Һәр агачның җимеше пеште, миләшнеке – миләшчә, алманыкы – алмача!</i> Г.Исхакый</p><p>5) <b>алмам </b><i>күч. тарт. форм.</i> Гашыйкларның берсе, сөйгән яр. <i>Ярты алмам, ярты алмам кайда? Үземнекен ничек табарга? Сайлап алган ярым хата булса, Ялгышырлар башка ярлар да.</i> Ф.Мөслимова</p><p> ◊ <b>Алма бит(ле)</b> Бите, йөзе матур, чибәр булган; алсу түгәрәк битле. <i>Әй алма бит, алма бит, дип, Алма битләр кала бит, дип, Җырлый-җырлый моңаям да Елап кына юанам.</i> Ф.Мөслимова. <i>Кызлары да кызлары – Алсу алма йөзләре, Ялкауларга яр булгач, Акаядыр күзләре.</i> Такмак. <b>Алма йөз(ле)</b> <i>к. </i><b>алма бит(ле)</b>. <b>Алма кебек</b> Бик матур, искиткеч гүзәл, сылу. <i>Башыма әллә нинди уйлар, күз алдыма алма кебек улым белән кызым һәм җәмәгатем килде.</i> Т.Нәҗмиев. <b>Алма кисәгем</b> Иң якын, яраткан, сөйгән кешегә яисә сөйләмгә ягымлылык өстәү өчен әйтелә торган мөрәҗәгать сүзе. <i>[Автобусны]</i> <i>Үткәреп җибәрүне сорап, кызга ялынып-ялварып карадылар, «җаным, бәгырем, алма кисәгем»не әйтеп карадылар, ләкин ул берничек тә игә килмәде</i>. Ш.Бикчурин. <b>Алма төсле </b><i>к.</i> <b>алма кебек</b>. <i>[Онык]</i> <i>Үсеп килә сылу булып кына, Алсу алма төсле тулып кына! Алмаз төсле затлы булып кына!..</i> Р.Миңнуллин. <b>Алма төшәрлек урын булмау (калмау)</b> Бик тыгыз, кеше бик күп булу, басып (утырып) тору өчен урын бетү. <i>Кичә тархан Әхмәт, иртәгә барысы да хәл ителәчәк, дип тынычландырып җибәргән иде, таң белән янә килеп тулганнар – мәйданда алма төшәрлек урын да калмаган</i>. М.Хәбибуллин.<b> Алма шикелле </b><i>к.</i><b> алма кебек</b>. <i>Күзләреңнән күреп торам, би-и-ик чибәр, би-и-ик сылу, алсу алма шикелле би-и-ик татлы шаһинәгә өйләнәчәксең тиздән</i>. Л.Лерон</p></p>
</table>
</body>
</html>