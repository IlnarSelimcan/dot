 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АШУ </b> I  <i>ф.</i>  <b>1. </b>1) Билгеле бер чиктән, күләмнән узып китү, чыгу; ташу; канәгать булу. <i>Аңарда [председательдә] «Волга» икән, миңарга «Жигули» да җитеп ашкан.</i> Р.Мөхәммәдиев</p><p>2) Чиксез күп булу, артып китү. <i>Мондый очракларда аның җавапсыз калмаячагы көн кебек ачык, аңарда үҗәтлек тә, әрсезлек тә, зәһәрлек тә ашып арткан</i>. М.Хәсәнов </p><p>3) <i>шигъ.</i> Югарыга күтәрелү, менү, җитү. <i>Наратлар да шәфәкь ягын Карыймы каерылып? Аларга хасмы җан ашу Урманнан аерылып?</i> М.Галиев. <i>Рухым гәүдәмнән аерылгач, Иблис, мине муенына атландырып, күккә ашты</i>. З.Мәхмүди. <i>Күкрәтеп, гүләп, сайрап, өзелеп Килде, курай, уйнар мизгелең. Якты уйлар салып дәртен кузгат, Күккә ашыр йөрәкләр сизгерен</i>. Ш.Бабич. <i>Ашмый күңел күккә, ташмый йөрәк. Кайтмый яшьлек гомер, бер үткәч</i>. X.Кәрим</p><p>4) Юнәлеш килешендә чынбарлыкка мөнәсәбәтле сүзләр белән килгәндә: үтәлү, башкарылу, чынга әйләнү. <i>Балачак хыялы шулай көтмәгәндә генә тормышка ашкан иде</i>. Р.Мирхәйдәров </p><p>5) Дәрәҗә яки максат мәгънәләрендәге сүзләр янында: ирешү, җитү. <i>Теге ятим Салих зур мәртәбәгә ашкан икән. </i>Г.Ибраһимов</p><p><b>2.</b> <b>ашып </b><i>рәв. мәгъ. </i>Нәрсәдән дә булса артып, каплап китеп. <i>Cy буаны ашып ургый, аннары ишә дә алып китә</i>. Ә.Гаффар. <i>Камышлы су ярларыннан ашып, бөтен болыннарны су басты</i>. З.Фәйзи </p><p> <b>Ашып бару</b> 1) Торган саен ныграк ашу, тагын да ашу. <i>Әллә күккә ашып барасыңмы, Болытларда йөзә уйларың</i>. Р.Сәлах </p><p>2) Бер-бер артлы ашу. <i>Гаҗәп түгелмени: төнге күккә ашып баручы йолдызлар кәрванын Киек Каз Юлы итеп күр әле!</i> М.Вали-Барҗылы. <i>Чөнки һәр көнне, һәр сәгатьне аның теләге тормышка ашып бара</i>. М.Юныс </p><p> <b>Ашып бетү </b>Тулысынча ашу, барысы да ашу. <i>Ул хыялларның барысы да тормышка гына ашып бетми.</i> Г.Шәйхиева </p><p> <b>Ашып килү</b> Аз-азлап, акрынлап ашу. <i>Көрт койманы ашып килә</i>. М.Хуҗин </p><p> <b>Ашып китү</b> 1) Кинәт артык дәрәҗәдә ашу, артыгын кылану. <i>Власов хәтта чамадан ашып китә: «Бирегез миңа бер миллионлы армия», – ди.</i> Ш.Маннур</p><p>2) Билгеле бер чиктән, нормадан, урыннан узу, тагын да арту. <i>Безгә якынракларыннан – заманында дан-шөһрәтләре Татарстан чикләреннән ашып киткән Фарис Галләмов, Наил Хәким, Инзим Наил...</i> Җ.Дәрзаман. <i>Бермәл, ярты төн уртасында температурасы кырыктан ашып китте</i>. Х.Камалов </p><p>3) <i>күч. </i>Тиешле дәрәҗәдән бик күпкә арту, артып китү. <i>Шакир турындагы һәртөрле шикле-микле уйларының кайвакытта нигезсез булуын да, артык күп уйлый торгач, чамадан ашып китүен дә яхшы белә иде Әминә.</i> Г.Минский </p><p>4) <i>күч. </i>Артыгы белән җитү, артык күп булу</p><p> <b>Ашып кую</b> Кинәт ашу. <i>Йөкләмәләр өсти-өсти үти торгач, Процент ягы йөз илледән ашып куйгач, Ялтырады кара кояш – шомарды таш</i>. Ә.Баян </p><p> <b>Ашып тору </b>1) Әле хәзерге вакытта ашкан булу. <i>Һаваларга ашып торган агачлар арасын тутырып аркылы-торкылы үскән куаклар юлыбызны киртәлиләр</i>. А.Шамов. <i>Диңгез төпкеленнән калыккандай, Күккә ашып тора Кара Тау</i>. Х.Әюпов </p><p>2) Бертуктаусыз, бер-бер артлы ашу</p><p> <b>Ашып узу </b><i>к. </i><b>ашып китү</b></p><p> <b>Ашып чыгу</b> Бик нык ашу, чамадан тыш ашу. <i>Әминәнең кичерешләре түзем чикләрен ашып чыкты.</i> Ш.Маннур </p></p>
</table>
</body>
</html>