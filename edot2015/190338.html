 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ВЫЖЛА’У</b>  <i>ф. </i> <b>1.</b> Зур тизлек белән очканда, хәрәкәт иткәндә яисә берәр нәрсә эшләгәндә, һавада «выж-выж» иткән тавыш чыгару. <i>Колак төбендә тыгыз, каты җил выжлады. </i>Н.Фәттах</p><p><b>2. выжлап</b><i> рәв. мәгъ.</i> 1) Бик тиз; зур тизлек белән. <i>Арырак Сестрорецк, Солнечное, Репино, Комарово, Зеленогорск кебек эреле-ваклы кала-салаларны машина выжлап кына үтте. </i>Р.Кәрами. <i>Балаң булса, ут булсын, выжлап очар ук булсын. </i>З.Бәшир</p><p>2) «Выж-выж» иткән тавыш чыгарып. <i>Шул чакта әлеге өчтән ишкән чыбык, кинәт, баш очыбыздан выжлап, берәрсенең сыртына барып төшә.</i> Ә.Еники. <i>Очты ул выжлап! Зыңгылдап җәя язылды. Яшен булып, язның сүзе күккә язылды... </i>Зөлфәт</p><p>3) Җәһәт кенә, уйламыйча да.<i> Шунда Гыймай сүзсез-нисез генә төште дә машинаның арт ягын күтәрде. Баткан җиреннән, машина выжлап чыгып китте. </i>Ф.Яруллин. <i>Бер сөмсезе шунда җыелган яңгыр суына выжлап килеп керде дә, янәсе, күп мыгырданып торма, Мәүлияне бензинлы түгәрәкләр уйнаган пычрак су белән коендырды.</i> А.Юнысова</p><p>4) <i>күч.</i> Бик тиз; сизелмичә дә.<i> Тормыш яныбыздан выжлап үтә, без, байтак, юлларыбыз читенә басып, аңа кул болгап кына утырабыз кебек...</i> М.Зарипов</p><p><b>3</b>. <i>и. мәгъ.</i> Бертуктамый сөйләнү, сукрану, тавыш-гауга. <i>Җитәр! Хатын выжлавыннан гарык, язны көтә-көтә саташып беттем, көннәр җылына башлауга, аякны киенеп алдым, белеш-танышлардан сораштырып, ары-бире юргаларга тотындым. </i>Р.Мостафин</p><p> <b>Выжлап алу</b> Берара, кыска вакыт выжлау</p><p> <b>Выжлап җибәрү</b> Кинәт выжлый башлау</p><p> <b>Выжлап йөрү </b>Анда-монда, тирә-якта выжлау. <i>Ташка әйләнгәндәй торам, көтәм, ләкин юк, ишетелми, тып-тын, бары тик җил генә әйләнеп, выжлап йөри</i>. Ә.Еники</p><p> <b>Выжлап карау </b>Бик нык выжлау</p><p> <b>Выжлап китү</b> Кинәттән, ниндидер сәбәптән соң выжлый башлау</p><p> <b>Выжлап кую</b> Бер генә тапкыр, кыска гына выжлау</p><p> <b>Выжлап тору</b> Бертуктаусыз выжлау. <i>Үзе әнә форточкадан миңа карап ыслап тора, нидер әйтеп выжлап тора</i>. Р.Фәйзуллин</p><p> <b>Выжлап узу </b>Зур тизлек белән, выжлаган тавыш чыгарып, яннан үтеп китү. <i>Рәшидәнең хикәятен урамда әледән-әле выжлап узган машиналар тавышы күмә.</i> С.Сөләйманова.<i> Мин йөгердем. Мине арттан куып, Очлы ташлар выжлап уздылар.</i> М.Җәлил</p><p> <b>Выжлый башлау </b>Выжларга тотыну</p><p> <b>Выжлый бирү</b> Выжлавын дәвам итү</p><p> <b>Выжлый төшү</b> Тагын да ныграк выжлау</p></p>
</table>
</body>
</html>