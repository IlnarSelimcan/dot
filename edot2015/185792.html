 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АРЫНУ</b>  <i>ф.</i>  1) Нәрсә дә булса чистарып калу, арчылу. <i>Шунда гына күк йөзе болытлардан арынды.</i> Р.Фәизов // Чистарыну, үзен үзе чистарту. <i>Кеше, нәфес колы булудан туктап, үз күңелен пакьләргә, игелекле гамәлләр кылырга, булган гөнаһларыннан арынырга бурычлы</i>. Х.Миңнегулов</p><p>2) Дошман яулап алган җирләр азат булу; дошманнан котылу // Иреккә чыгу, һәртөрле изүдән азат булу. <i>Шул ук вакытта, кимсетелүдән арыну, билгесез киләчәгемнең рәхим-шәфкатьле көннәренә ышану хисе – бөтенесе берьюлы кушылып, җанымда рәшә күк уйный</i>. Р.Низамиев // Ычкыну, бушау, чишелү. <i>Аркан егетнең муенына килеп төште, [ул] арканнан арынырга итте, әмма өлгерә алмады</i>. М.Хәбибуллин</p><p>3) Шөгыль, мәшәкатьтән бушау, берәр эш белән мәшгуль булудан туктау. <i>Ибраһим Гашигуллович, кәгазьләрдән арынып, тәрәзә аша яшәреп күренгән бакчага карады</i>. А.Вергазов. <i>Ул әле мәдрәсәдә уку-укытуны яңарту, аңламаган гарәп сүзләрен ятлатудан арыну --- өчен көрәшә.</i> С.Поварисов</p><p>4) <i>күч.</i> Искелекне, комачаулап торган нәрсәләрне бетерү, җимерү; котылу. <i>Театрның гомумән эш методына карата төп әйтә торган сүз: «җанлы газетчылык», «курчак уены» методыннан арынып, психологик образлар бирүгә күчәргә --- кирәк. </i>М.Җәлил. <i>Болар артыннан, үтмәс товарларыннан арынуны өмет итеп, уртакул сәүдәгәрләр агыла башлыйлар</i>. И.Нуруллин</p><p>5) <i>күч</i>. Уй, хис, тойгылардан котылу, кире үз халәтенә кайту. <i>Заһидулла иртәнге авыр сорауларыннан, җелегенә үткән үкенүләрдән, бигрәк тә юләрләндерә язган икеләнүләрдән тәмам арынды.</i> Р.Сибат. <i>Юлында тап булган кайгы-хәсрәттән арынмаса, --- аның өчен яшәүнең бер кызыгы да калмас иде</i>. Р.Хафизова. <i>Муса, уйларыннан арынып, шул якка күз йөгертте.</i> Ш.Маннур // Каты йокыдан соң кире аңга килү; аптырап, югалып калудан аңлы фикер йөртү хәленә кайту. <i>Эзәрлекләүчеләр, йокыдан арынып, өйгә килеп керсәләр, Мөхәммәд урынына Әбуталипны күреп хәйран калалар.</i> С.Поварисов</p><p> <b>Арына бару </b>Аз-азлап, акрынлап, торган саен ныграк арыну. <i>Биегрәк очу өчен, ком балластларыннан арына барырга кирәк.</i> Ш.Галиев. <i>Ничә көннәр инде вак яңгыр койган болытлар, Мәрҗән тавы ягыннан килеп, шомыртлык борынына таба агылалар, алар артыннан күк йөзе чистара, яңгыр болытларыннан арына бара иде.</i> Г.Кашапов. <i>Йорт --- Гыйбадулла картны югалту кайгысының кара корымыннан ипләп кенә арына бара</i>. Р.Сибат</p><p> <b>Арына төшү</b> Бераз арыну. <i>Улы, ниһаять, авыр тойгылардан арына төшкән.</i> Ф.Сафин</p><p> <b>Арынып бетү</b> Ахырынача, тулысынча арыну. <i>Мәҗлестән алган авыр тәэсирләрдән арынып бетә алмый, эш бүлмәсендә, уйланып, кул астындагы кәгазьләр белән әвәрә килеп утыра иде.</i> Ф.Сафин</p><p> <b>Арынып җитү</b> Тулысынча арыну, арынган халәт алу. <i>Дамир йокыдан тәмам арынып җитте</i>. Г.Кашапов. <i>Автобус көткәндә дә хат тәэсиреннән арынып җитмәде әле ул</i>. М.Вәли-Барҗылы. <i>Әмма ул – чагыштырмача гына ят, безнең рухыбыз ярлы булганлыктан, шартлы субъектлылык әсирлегеннән арынып җитә алмаганлыктан гына шулай чит булып тоела.</i> Казан утлары</p><p> <b>Арынып килү</b> Акрынлап арына башлау. <i>Гөлҗиһан баштагы югалып калудан арынып килә иде инде.</i> Ф.Сафин</p><p> <b>Арынып калу</b> Билгеле бер моменттан, ниндидер сәбәп белән арыну. <i>--- эшләгән машина гөрелтесеннән, үзара кычкырып-кычкырып сөйләшкән тавышлардан арынып калган. </i>Н.Хәсәнов</p><p> <b>Арынып китү</b> Кинәт арыну. <i>Заһидулла уйларыннан арынып китә.</i> Р.Сибат</p><p> <b>Арынып тору</b> Вакытлыча, хәзергә арыну. <i>[Заһит] Марусядан котылуына да, аракыдан арынып торуына да шат иде.</i> М.Әмирханов. <i>--- әнием һич эштән бушамый – әле, чөгендердән арынып торганда, колхоз келәтләрен агартып йөри</i>. Г.Якупова</p></p>
</table>
</body>
</html>