 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БАЕТУ </b> <i>ф.</i>  1) Матди байлык өстәү, байлык арттыру, бай итү. <i>Хуҗалыгымны баетыр өчен түгел, колхозны, илне баетыр өчен. </i>Р.Ишморат</p><p>2) Рухи байлык өстәү, мәгънәле, эчтәлекле итү, тулыландыру. <i>Димәк, узган тарихны гыйльми объектив рәвештә тулы белер өчен, аны төрле яктан яктырткан чыганакларның да саннарын ишәйтергә, баетырга кирәк икән. </i>М.Госманов. <i>Дөнья классикларының иҗатларын өйрәнү һәм югары музыка культурасын үзләштерү нигезендә эшләнгән бу әсәрләр татар музыкасын яңа жанр һәм яңа үрнәкләр белән баеттылар. </i>М.Җәлил. <i>Шуңа күрә, аның белән очрашулардан соң, безнең укучыларыбыз, аның җырларын концертларда башкарып, үзләренең репертуарларын баеталар иде. </i>Л.Моратова. <i>Алар эчтәлеге белән дә, тышкы кыяфәте белән дә баланы җәлеп итә, аның күңелен, зиһенен баета. </i>Казан утлары</p><p>3) <i>махс. </i>Катнашмага тагы да кирәкле компонентлар өстәү, катнашманың файдалылыгын арттыру. <i>Күрәсең, биредә югарыдан сикергән агымсу, меңләгән куыклар белән богырдатып, агып килгән суны өстәмә һава, азык микъдары белән баета... </i>А.Хәлим. <i>Тау эшләре институтында профессор В.Классен рудаларны баетуны камилләштерү эшләре белән җитәкчелек итә. </i>Могҗизалар энциклопедиясе</p><p> <b>Баета бару </b>Торган саен ныграк баету. <i>--- </i>көзгеләргә тынгы бирмичә, «мин дөньяга ничек күренәм» дип түгел, ә «мин дөньяны ничек күрәм» дип, үзен рухи баета барып, тумыштан бирелгән сәләтен һәрдаим сугарып, аңа белем нектарлары өстәп яши белгән укымышлы, чын актриса. М.Галиев</p><p> <b>Баета килү</b> Электән үк, эзлекле рәвештә баету. Тату, күңелле, ишле гаиләнең җырлы-моңлы хезмәт тулы бу кичләре, мөгаен, булачак шәхеснең күңелен әллә нинди тәэссоратлар белән баета килгәндер. Э.Шәрифуллина</p><p> <b>Баета тору </b>Баетуны дәвам итү. <i>--- </i>бүгенге көннең актуаль мәсьәләләрен яктырткан, көннең кадагына суга торган шигырьләр язып, Марска җибәргән кулъязмаңны баета тор. Ф.Яруллин</p><p> <b>Баета төшү</b> Тагын да баету. Алар, үзләренең гүзәл күренеше, матур сайраулары белән, тирә-якны, бигрәк тә урманнарны, болыннарны нәфасәти яктан баета төшәләр. К.Гыйззәтов. <i>--- </i>эстетик тәҗрибәңне баета төшкән саен, синең зәвыгың да отыры нечкәрә бара. Л.Шарова</p><p> <b>Баетып алу </b>Тиз генә баету. Игенченең аңын ансат кына үстереп, колхозларны тиз генә баетып алырга да, тизрәк, коммунизмның ишеген кагарга ашыга идек. Г.Бәширов</p><p> <b>Баетып бару </b>Акрынлап арта барып баету; бертуктаусыз баету. Гомерем буена әнә шул Талисман минем күкрәгемне җылытып, рухымны саклап, язмышымны баетып бара. М.Галиев. <i>Җыр-көй Ә.Еникинең күп кенә хикәя, повестьларына үзенчәлекле моң сирпи, аларны хис-кичерешләргә баетып бара</i>. Ф.Хатипов</p><p> <b>Баетып бетерү</b> Тәмам, бик нык баету; барысын да баету</p><p> <b>Баетып җибәрү</b> Баерга этәргеч бирү, тагын да баету. --- чит ил тормышыннан алынган киң полотнолы әсәр буларак, репертуарны, артистларның уен стилен баетып җибәрде. Д.Гыймранова. <i>Әлеге китапта да чуваш, калмык, бурят, әрмән, литва поэзияләреннән кайбер матур үрнәкләр бирелгән. Алар шагыйрь иҗатын тулыландыра, баетып җибәрә</i>. Р.Миңнуллин</p><p> <b>Баетып җиткерү </b>Тиешле дәрәҗәдә баету</p><p> <b>Баетып килү </b>Даими рәвештә, системалы баету. <i>Сөйләмнең аһәңен, эмоциональ тонын баетып килгән риторик сорау җөмләләр мәкальләрне формалаштыруда гаять уңышлы файдаланыла. </i>Г.Нәбиуллина</p><p> <b>Баетып тору </b>Даими, һәрвакыт баету. <i>--- </i>драматургларыбыз әле 20 – 40 нчы елларда ук татар театрын һәрдаим яңа пьесалар, инсценировкалар, тәрҗемәләр белән баетып торганнар. М.Сәлимҗанов</p><p> <b>Баетып яту </b>Һәрвакыт кемне дә булса баету. <i>Ә менә синең байыйсың килми, сукса тимер өзәрлек Тәкъвә Сәхәүне баетып ятасың. </i>М.Әмир</p></p>
</table>
</body>
</html>