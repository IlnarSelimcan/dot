 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БУТА’У</b>  <b>I</b>  <i>ф.</i>  1) Төрле нәрсәләрне кушып аралаштыру, болгату. <i>Кәлимуллин кисәүләрне бутаган таягын янып торган учакка ыргытты. </i>Г.Иделле. <i>Оя каты чыбыкларны бер-берсенә аралаштырып, бутап, беркетеп ясалган иде, тиз генә сүтелмәде</i>. М.Мәһдиев</p><p>2) Эченә катнаштыру, кушу, өстәп салу. <i>Аю мае бутап, сөт җылытып эчте, мәтрүшкәле, җиләкле чәй ясады, аю тамырын – женьшеньне – төнәтергә куйды</i>. Х.Ширмән</p><p>3) Нәрсәнең дә булса урнашу тәртибен, эзлеклелеген бозу, урынын буташтыру</p><p>4) Нәрсәне дә булса катлауландырып, үзгәртеп чуалту, аңлашылмый торган итү. <i>[Мария:] Дөньясы буталды шул. [Нурхәмәт:] Буталмады. Бутадылар. </i>Т.Миңнуллин</p><p>5) Аралаштырырга, берләштерергә ярамаган нәрсәләрне кушу, бер рәткә кую. <i>Бу әсәрдә Нәҗминең төрле вакыйгаларны [әһәмиятләре төрле дәрәҗәдә булуларына карамастан], бутап, аралаштырып йөрүе дә әллә ничек кенә урынсыз кебек тоела. </i>Г.Нигъмәти</p><p>6) <i>сөйл. </i>Болгау, изәү. <i>Кайбер җирдә ташкын ярларыннан бәреп чыкты, һәм үзләрен, ничектер, иректә дип исәпләгән тоткыннар, кулларын бутап, кычкырып, абына-сөртенә, түбәнгә – үзән ягына ыргылдылар. </i>Н.Фәттах</p><p>7) <i>күч. </i>Бер нәрсәне икенчесеннән аера алмау, ялгышу, хаталану. <i>Тышкы кыяфәт еш кына алдый, бутый. </i>А.Гыйләҗев. <i>Чиягезгә карап кайттым кабат, Бутамадым башка өйләрне. </i>М.Әгъләмов. <i>Бәдәвиләрне чегәннәр белән бутарга ярамый. </i>С.Сөләйманова. <i>Кайсы хатын үз ирен ятлар белән бутый ала? </i>Р.Зәйдулла // Эзлеклелекне, бәйләнешне югалту. <i>--- Сәкинә склероз белән газап чигә башлады. Саташа, адаша, бутап сөйли</i>. М.Мәһдиев</p><p>8) <i>күч. </i>Ялгыштыру, саташтыру. <i>Шайтан бутаганны Алла чишәр, бухгалтер бутаганны кем чишәр? </i>Әйтем. <i>Ачуланма, туган, Иблис телемне бутый. </i>Ә.Еники.<i> --- сәяси төшенчә булган «дәүләт»не рухи төшенчәле «Ватан» белән бутамасыннар иде. </i>Мирас</p><p>9) <i>күч.</i> Кемне дә булса тыелган, ярамаган эшкә катнаштыру, тарту, җәлеп итү. <i>Зинһар, дип әйтәм, Сафиулла абый, бутама син мине бу эшләргә! </i>Г.Иделле</p><p>10) <i>күч. сөйл. </i>Кешеләр арасындагы мөнәсәбәтләрне бозу. <i>Бу юлы аңа [Шомага] масштаблы эш тапшырдылар – Аксу өлкәсендәге барлык милли көчләрне таркату, халыклар арасын бутау</i>. Ф.Сафин</p><p> <b>Бутап алу</b> Тиз генә, бераз бутау. <i>Хәмдия, ап-ак тигез тешләрен күрсәтеп елмайды да, Булатка: «Хатын-кыз белән менә ничек сөйләшәләр, ә син – «карчык» та «карчык» – дип, аның чәчләрен бутап алды. </i>С.Таһиров. <i>– Чынлап! – диде Белугин, кызарынып һәм, иптәшләре белән бәхәсләшкәндәге шикелле, баш өстендә кулларын бутап алды: – Нигә безгә белмәгән кеше?</i> Н.Фәттах</p><p> <b>Бутап ату </b>Бик тиз арада, аннан-моннан бутау</p><p> <b>Бутап бетерү </b>1) Барысын да салып бутау; тәмам катышканчы бутау</p><p>2) Аңлый алмаслык дәрәҗәгә җиткереп бутау. <i>Зонада, төрмәдә чакта якларның кайдалыгын бутап бетергән иде егет, хәзер, төгәл итеп, көнчыгышны эзләп тапты ---. </i>Я.Зәнкиев. <i>– Бар нәрсәне бутап, бозып бетермәсәң ярый инде, – диде әнисе. </i>Н.Фәттах. <i>Шулай аңлатып бирмәсәм, язган чагында бутап бетерериең син аны</i>. И.Сирматов. <i>Ярый сине җитәкче итмәгәннәр. Бөтенесен бутап бетерер идең. </i>Г.Нәбиуллин</p><p> <b>Бутап җибәрү </b>1) Бераз бутау. <i>Ул тагын да зуррак күбәләк корты табып китереп түмгәккә ташлады да аны чыбык очы белән бутап җибәрде</i>. З.Фәйзуллин</p><p>2) Ялгыштыру, буталу. <i>--- димәк, әлеге «фәнни хезмәткәр» дигәнебез, «тел» белән «язу» төшенчәләрен бутап җибәрә</i>. Ф.Галимуллин</p><p> <b>Бутап йөрү </b>1) Озак вакыт дәвамында һәрберсен бутау. <i>--- ул кадерле хезмәтне «Йолдыз» берлә бутап йөрмәдек</i>. Г.Исхакый</p><p>2) Якларны бер-берсенә каршы котыртып тору. <i>Син, кызый, белер-белмәс башың белән, әллә ниләр бутап йөрмә! </i>А.Гыйләҗев</p><p> <b>Бутап китү </b>Ниндидер вакыттан соң бутый башлау. <i>Казанлыларга хөсетле Шаһгали дөньяны бутап киткәннән бирле, кырмыска оясыдай гөжләгән каланың тынычланып җитә алганы юк</i>. Ф.Латыйфи</p><p> <b>Бутап кую </b>Көтмәгәндә, кинәт, ялгыш бутау. <i>Фәрдәнә әбине кызлар итеп киендерәсеңмени? Кара аны, бутап куймагаем! </i>Ә.Гаффар. <i>Зөфәр барыбызның да башын бутап куйды</i>. Г.Гыйльман</p><p> <b>Бутап ташлау </b>Бөтенләй аңламаслык дәрәҗәгә җиткереп бутау; астын-өскә китереп бутау. <i>Ләкин ул картның зиһенен бөтенләй саташтырып, бутап ташлады...</i> Г.Гыйльман. <i>Аның, мәрхүмнең истәлек-йоласын тоту вакытын көтмәстән, Джульеттаның ниятләрен бутап ташлап, кызының туен бер көнгә алга күчерергә карар кылуы шул хакта сөйли</i>. Татар театры</p><p> <b>Бутап тору </b>Бертуктаусыз, әледән-әле бутау. <i>Үлчәү генә кайчак, тибрәнгәләп, Төшергәләп тора «майлылар»ны. Әле – анда, әле монда салып, Бутап кына тора «җайлылар»ны.</i> Н.Сафина</p><p> <b>Бутап утыру</b> Әле, хәзерге вакытта, сөйләү моментында бутау. <i>Син нәрсә бутап утырасың, кычыткан чыпчыгы! Белмәгәнеңә?! </i>Г.Каюмов</p><p> <b>Бутап яту</b> Озак вакытлардан бирле, бертуктаусыз бутау. – <i>Дөньяны бутап яталар шунда! – диде [Хисмәт]. </i>Ф.Яхин</p><p> <b>Бутый башлау </b>Бутарга тотыну. <i>Көннең көне прилавка артында торып, күзләр тона, кешеләрне, кинодагы шикелле, бер-берсе белән бутый башлыйсың</i>. Т.Галиуллин</p><p> <b>Бутый бирү </b>Бутауны дәвам итү</p><p> <b>Бутый төшү</b> Тагы да бераз бутау</p></p>
</table>
</body>
</html>