 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАТЛАУЛЫ</b>  <i>с.</i> 1) Катланган, бөкләнгән. <i>Катлаулы яулык. Катлаулы кәгазь</i></p><p>2) Аерым катлаулардан, катламнардан торган. <i>Күк йөзен карасу-соры, катлаулы болытлар каплап баралар. </i>Г.Ибраһимов.<i> [Җик:] Атам минем – Кара тау, Туксан тугыз катлаулы, Анам минем Агыйдел, Туксан тугыз тармаклы. </i>М.Җәлил.<i> Катлаулы елга яры. Катлаулы шоколад</i></p><p>3) Берничә өлештән, элементтан торган. <i>Белгеч булмаган кешегә аңлавы бик кыен булган катлаулы формулалар артына еш кына практика өчен гаҗәеп киң мөмкинлекләр ача торган нәрсәләр яшеренгән була. </i>Химиянең киләчәге.<i> Терек матдә төзелеше өчен әлбәттә кирәк булган дүрт химик элементның: углерод, водород, кислород һәм азотның бергә кушылуыннан гыйбарәт катлаулы органик кушылмалар килеп чыккан. </i>Дарвинизм нигезләре.<i> Өстә калган күп катлаулы матдәләрнең басым авырлыгы аркасында --- Җир эчендә калган авыр массалы матдәләр, югары температурага карамастан, сыек хәлдә булмыйча, бик тыгыз хәлдә булырга тиеш. </i>Җир һәм туфрак</p><p>4) Күптөрле өлешләрдән, юнәлешләрдән, бүленешләрдән торган, күп тармаклы, күпьяклы, киң колачлы, күпкырлы. <i>«Яшь йөрәкләр» романының сюжеты артык катлаулы түгел. </i>Г.Нигъмәти.<i> Миңа бөтенләй таныш булмаган формулалар буенча һәр көнне әллә нинди катлаулы мәсьәләләр чишә. </i>Р.Төхфәтуллин</p><p>5) Күптөрле, еш кына каршылыклы якларны, үзенчәлекләрне эченә алган (кешенең эчке дөньясы, хисләре тур.).<i> Яшүсмернең күз алдыннан томан таралгандай булып, әле күптән түгел генә катлаулы күренгән нәрсә аермачык аңлашылган төсле тоелды. </i>Җ.Тәрҗеман.<i> Әниемнең сүзләрендә үкенечле горурлык, яшерен офтану, йөрәк кенә сизә торган тагын әллә нинди катлаулы тойгылар бар иде. </i>М.Юныс. <i>Һади мулла ифрат дәрәҗәдә авыр, бихисап катлаулы кичерешләр эчендә яши.</i> И.Туктар</p><p>6) Төзелеше, формасы буенча четерекле, хикмәтле, үзенчәлекле. <i>Анда ул салмак менуэт белән катлаулы контрдансны тиз үзләштерде һәм җитез полька-кадрильне дә җиңел биергә өйрәнде. </i>Җ.Тәрҗеман.<i> Катлаулы приборларның тавышсыз-тынсыз гына ак кәгазьгә төшергән тамгалары Гөлсинәгә хәзер серләрне элеккегә караганда күп тапкыр артыграк ача. </i>К.Тимбикова. <i>Җитди һәм патетик, катлаулы һәм лирик көйләрне барысы да бирелеп тыңладылар.</i> И.Туктар</p><p>7) Зур хезмәт, көч, тырышлык куюны сорый торган, хәл итү кыен булган; четерекле, мәшәкатьле, авыр. <i>Иң катлаулы заман сынауларын Синнән башка узды моңнарың. </i>С.Хәким.<i> Катлаулы икән тормыш дигәнең: бер төрле фараз итәсең, икенче төрле ага да тора! </i>Т.Әйди.<i> [Бу кызлар] Ватаныбызның азатлыгы, бәйсезлеге өчен барган зур көрәшнең барлык авырлыкларын күтәрәләр, меңнәрчә-меңнәрчә сугышчыларны үлемнән коткаралар, яраларны бәйлиләр, катлаулы операцияләрдә катнашалар, дәвалыйлар, тәрбиялиләр һәм бик күпләрен яңадан сафка кайтаралар. </i>А.Шамов</p><p>8)<i>лингв.</i> Икедән артык җөмләдән торган. <i>Икедән артык җөмләдән торган кушма җөмлә катлаулы кушма җөмлә дип атала. </i>М.Зәкиев</p></p>
</table>
</body>
</html>