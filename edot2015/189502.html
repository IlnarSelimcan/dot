 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БҮЛЕНҮ </b> <i>ф.</i>  1) <i>төш. юн</i>. <i>к. </i><b>бүлү</b> (<i>1 – 7 мәгъ</i>.). <i>Келәт эче иңеннән-иңенә зур, чуар чаршау белән бүленгән булып чыкты. </i>Ә.Еники. <i>Белем бирү дә, тәрбияләү дә бүленмиләр. </i>Ә.Хуҗиәхмәтов. <i>Аның сөйләме алга таба да кызның сорау-үтенечләре белән бүленеп бара</i>. Х.Миңнегулов</p><p>2) Аерылу, башка юлдан китү. <i>Аерылганны – аю ашар, бүленгәнне – бүре ашар. </i>Мәкаль. <i>Әмма алар дошман хәйләсен яхшы белә, чөнки бүленеп калган гаскәрнең кече өлеше генә утрауда</i>. Н.Гариф</p><p>3) Өзелү, тукталу. <i>Күкләр януы, гармун моңы бергә тоташа да, йокылар бүленә, уянып китәсең. </i>Ф.Әмәк</p><p> <b>Бүленеп бетү</b> Барысы да, тулысынча бүленү. <i>Анда бөтен постлар да әллә кайчан бүленеп беткән, әшнәлек, туганлык җепләре белән беркетелгән</i>. Р.Сәгъди. <i>Боларның һәрберсе тагы әллә ничәшәр аерым шивәләргә, аерым сөйләшләргә бүленеп беткән</i>. Г.Алпаров</p><p> <b>Бүленеп йөрү</b> 1) Күптәннән, озак вакытлардан бирле бүленгән хәлдә булу. <i>--- татарлар «йомышлы» һәм «ясаклы»ларга гына бүленеп йөргәннәр</i>. Д.Исхаков</p><p>2) Әле, сөйләү моментында бүленү белән мәшгуль булу</p><p> <b>Бүленеп калу </b>1) Нинди дә булса тоткарлыкны үтеп чыга алмый бүленү, тоткарлану. <i>Вагон эчендә көндезге һава бүленеп калган. </i>К.Кәрим. <i>Ә инде язгы ташуда бүленеп калган көннәрдә әлеге хис тагын да көчәя</i>. Р.Вәлиев</p><p>2) Кинәт кенә, вакытлыча бүленү. <i>Ул кыз бүлмәгә күптәнге таныш кебек килеп керә ярты сүздә бүленеп калган сыман кушылып китә</i>. Ш.Галиев</p><p> <b>Бүленеп кую</b> Алдан бүленгән булу. <i>Һәр укучыга егерме бишәр сотый исәбеннән, кишәрлекләр алдан ук бүленеп куелган иде</i>. В.Нуруллин. <i>Чаршау белән генә бүленеп куелган, киенү бүлмәсе ролен үтәгән кечкенә аралыкка килеп кергәч, аптырап калды</i>. А.Әхмәтгалиева</p><p> <b>Бүленеп тору</b> Күпмедер вакытка бүленү, вакытлыча бүленгән булу. <i>Бу йортларда, күбрәк, роман-повестьлар язучы өлкән әдипләр һәм сугыш нәтиҗәсендә иҗатлары бүленеп торган фронтовиклар яшәп иҗат итә иде</i>. Л.Ихсанова<i> – Бер пот… – димен һәм, бүленеп торганнан соң: – Саф һава, – дип өстим. </i>Юлдаш</p><p> <b>Бүленеп чыгу </b>1) Аерымлану, төп төркемнән, төбәктән читкәрәк китү. <i>Ак Чишмәдән бүленеп чыгабыз, «Ак су» дигән фирма төзибез, диярбез. </i>К.Кәримов</p><p>2) Аерылу, таркалу. <i>Бу очракта химик реакциядә бүленеп чыккан энергиянең бер өлеше турыдан-туры яктылык энергиясенә әверелә, ә җисем үзе салкын килеш кала</i>. Физика</p><p>3) Үзенә аерым мөстәкыйль хуҗалык кору, башка чыгу</p></p>
</table>
</body>
</html>