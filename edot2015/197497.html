 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙОМШАК </b> I  <i>с.</i> <b>1.</b> 1) Кул белән тотып, капшап карауга яки тою-сиземләүгә тыгыз булмаган; <i>киресе</i>: <b>каты</b>. <i>Тиз генә, эләктереп, самавырын да куя, --- хәлфә астына йомшак юрган да җәя, таянырга мендәр дә ташлый.</i> Ә.Еники. <i>Мамыктай йомшак, сөттән ак кар өстендә калган эзләрен күзәткәндә туган хозурга бер-береңне ярату ышанычы да өстәлде.</i> Ә.Сәйфетдинов. <i>Йомшак, затлы тиредән тегелгән чигүле чүәкләрнең башы үләнгә ышкылып ялтыраган.</i> Ә.Гаффар</p><p>2) Күперенке, кабарынкы; симез, майлы. <i>Ул [Газиз] Мәрьямне коридорда очратты да, котлыйм, дип, тәмам югалып калган кызның маңгаеннан йомшак иреннәре белән үбеп тә алды.</i> М.Маликова. <i>Альфредның укырга керүе, Руфинә белән бер төркемдә укыячагы турында ишеткәч, Кәүкәбелҗәннәт аларны берәм-берәм кочып чыкты, ә кызны йомшак, итләч аркасыннан шапылдатып сөйде. </i>Ф.Садриев</p><p>3) Ефәк сыман, нечкә, нәфис (чәч, йон һ.б. турында). <i>Кунак бабай Илсөярнең йомшак сары чәчләрен сыйпады да, куеныннан алып, аңа тагын бер алма бирде.</i> Г.Гобәй</p><p>4) Бөгелмәле-сыгылмалы, каты булмаган. <i>Мәрьям җитди әсәрләр, һич булмаса, квартир хуҗасының эшенә бәйле справочниклар табарга өметләнеп, өске киштәләргә үрелер өчен, йомшак креслога менеп басты.</i> М.Маликова. <i>Эштән арып-талып кайткач, йомшак кәнәфигә ятып хәл җыярга гадәтләнеп киткән идем.</i> А.Сафин. <i>Йомшак утыргычлар өр-яңа кызыл бәрхет белән тышланган.</i> В.Юныс</p><p>5) Сөрү-казуга, эшкәртүгә җиңел бирелүчән, көпшәк. <i>Төзелеш 5 мең гектар җирдә алып барылачак. Монда уңдырышлы, мамыктай йомшак кара туфраклы басу-кырлар да, хәтта сугарыла торган җирләр дә эләгә.</i> М.Әмирханов</p><p>6) <i>күч.</i> Сәламәтлеге кимегән, физик яктан көчсез, хәлсез булган. <i>Иммунитет йомшак, шуңа күрә төрле лимфатик бизләр, бавыр, баш авыртырга мөмкин.</i> Мәдәни җомга</p><p>7) <i>күч.</i> Зәгыйфь, көчсез, начар (ишетү, сизү, игътибар һ.б.ш. турында). <i>[Бабай:] Кычкырыбрак сөйлә, колагым йомшаграк. Нәрсә дисең?</i> Г.Гыйльманов. <i>Күзләре генә бирешкән. Яшьтән үк күзгә йомшак булган, күрәсең. </i>Б.Камалов</p><p>8) <i>күч.</i> Чагылыш дәрәҗәсе гадәтидән кимрәк булган, көчсез, әкрен. Чуар пыялалар белән бизәкләп эшләнгән зур тәрәзәдән кабинеттагы авыр мебельләргә йомшак яктылык сибелә. К.Нәҗми. <i>Алда өстәл сәгате текелди. Тавышы йомшак аның, ялыктыргыч.</i> А.Сафин. <i>Кайдадыр яңгыр ява булса кирәк: йомшак кына гөлдерәү ишетелеп ала.</i> М.Мәһдиев</p><p>9) <i>күч.</i> Тыныч холыклы, тыйнак, күндәм; ихтыярсыз. <i>Минем улым – йомшак күңелле бала.</i> А.Гыйләҗев. <i>Зиннәт абый – йомшак холыклы кеше.</i> Г.Тавлин. <i>Әтиемнең характеры үтә йомшак, ул тормышка җитәрлек әзерлек белән кермәгән һәм шуның аркасында заман рөхсәт итмәгән бер хата артыннан икенчесен ясаган. </i>А.Расих</p><p>10) <i>күч.</i> Җиңел, җитез хәрәкәтле. <i>Тагын менә бу югарыга таба күтәрелүне, чиләк авырлыгын, әнинең йомшак адымнарын, артта энекәшнең сызгыргалап баруын тою – барчасы җанга тыныч бер рәхәтлек бирә. </i>Ә.Гаффар</p><p>11) <i>күч.</i> Күңелгә ятышлы, ягымлы; сөйкемле, мөлаем. <i>Туры сүз тимерне тишәр, йомшак сүз кылычны кисәр.</i> Мәкаль. <i>Ләкин карт аңа карамады, акрын, йомшак тавыш белән һаман иркәли биреп, аркадан, кабыргадан сыйпады.</i> Г.Ибраһимов. <i>Йомшак, назлы музыка кәефне күтәрә.</i> Т.Галиуллин</p><p>12) <i>күч.</i> Температурасы чагыштырмача югары булган, җылы; <i>киресе:</i> <b>суык</b>. <i>Йомшак, назлы дала җиле исә.</i> Р.Батулла. <i>Урта диңгезнең йомшак һавасы гасырлар буена табигый сайлау ясап, кешене камилләштерәме әллә?</i> В.Юныс. <i>Ишекне ачуга, йомшак яз җиле назлап чәчләрне сыйпады.</i> Н.Гыйматдинова</p><p>13) <i>күч.</i> Тәэсир итү көче аз булган, түбән градуслы (алкоголь, кислота һ.б<i>.</i>). <i>– Ә нәрсә ул коньяк? – дип соравыма: – Хатын-кызлар гына эчә торган иң йомшак эчемлек, – дип аңлаттылар.</i> Ф.Чанышева</p><p>14) <i>күч.</i> Тиешле дәрәҗәдә түгел, начар; әзерлексез, кимчелекле. <i>Киң танылган язучыларыбызның илһамланып, тирән уйланып иҗат ителгән, бер дигән әсәрләреннән соң ук әлеге авторларның иҗат мөмкинлекләреннән күп түбән, йомшак әсәрләре басылып чыкты.</i> Ф.Хатипов. <i>Үзеңдәге көчле һәм йомшак, уңай һәм кимчелекле сыйфатларны, холык-фигылеңдәге үзенчәлекләрне яхшы белү шарт.</i> Р.Низамиев</p><p>15) <i>күч. </i>Таләпчәнлек җитмәгән, кырыс, катгый булмаган, гуманлы. <i>Җинаятьчеләргә закон артык йомшак шул бездә.</i> З.Фәйзи</p><p>16) <i>күч.</i> Үз вазифасын начар башкарган, белеме түбән, әзерлеге җитешле булмаган. <i>Авыр якка, чиргә-бүсергә төрттерде ул, белем ягы сайрак иде шул Габдрахманның, урысчасы да йомшаграк.</i> Р.Сибат</p><p>17) <i>күч.</i> Буяуның, карандашның төсе артык ачык, җете булмаган. <i>Бу хатынның һәр рәвешен тасвирлау өчен, төрле буяулар, төрле стиль таләп ителер кебек. Әйтик, --- чәй янында кызы белән сөйләшкәндә – импрессионистларга хас йомшак акварель һәм нурлы да, томанлы да төсмерләр ---.</i> М.Маликова. <i>Илле тугызынчы меридиан белән унберенче параллель очрашкан җирдән бер сантиметр гына читтә йомшак карандаш белән кораб сурәте ясап куйганнар.</i> М.Юныс</p><p>18) <i>күч. </i>Составында минераль тозлар аз булган. <i>Дим елгасы Агыйделдән күпкә тар. Ул йомшак сулы.</i> С.Поварисов</p><p>19) <i>күч.</i> Эшләнеше, сыйфаты ягыннан начар булган. <i>Ашыгып ясаганлыктан, либертиларның корпуслары йомшак чыккан. </i>М.Юныс</p><p>20) <i>күч.</i> Кайбер диалектларга хас булганча, сөйләмдә нечкә әйтелә торган (мәс., <i>к, г</i> авазлары). <i>Дәү әнием минем соргылт күзле, йомры гына гәүдәле, күңелле итеп, чистайлыларга хас йомшак мишәр шивәсендә сөйләшә.</i> А.Расих</p><p>21) <i>күч. </i>Техник эшләнеше һәм комфортлылыгы ягыннан башкалардан югарырак класслы, уңайлыклары күбрәк булган. <i>--- очы-очка ялганып җитмәгән икән – «йомшак вагон» дипме, өстәп түләргә туры килде.</i> Ш.Галиев. <i>Рөстәм йомшак вагонга кайтып кергәндә, Яков Михайлович купеда ашап-эчеп утыра иде. </i>Г.Кутуй</p><p><b>2.</b> <i>рәв. мәгъ.</i> 1) Сизелер-сизелмәс, җиңелчә. <i>Йомшак кына искән җил белән селкенәләр, йөрәкне җилкендерәләр.</i> А.Алиш. <i>Мин аның кулы каты дип хәтерли идем, ә бу юлы кыюсыз, йомшак тотынды ул миңа. </i>М.Маликова</p><p>2) Ихтирам белән, ягымлылык күрсәтеп, хөрмәт итеп. <i>Йомшак сөйли, йомшак мөгамәлә кыла.</i> Г.Ибраһимов. <i>Дога тәмам булгач, патша хәзрәтләре ишан хәзрәтләреннән исәнлек-саулыгын, озын сәфәрне ничегрәк кичерүен йомшак кына сораша. </i>Ә.Еники. <i>Картының гадәттән тыш йомшак сөйләшүе аны сагайта, ул инде бөтен нәрсәне аңлаган, ләкин һаман да иренең эшен шаяруга алырга тели.</i> Р.Хәмид</p><p>3) Җайлап, ипләп, җиңел хәрәкәт белән. <i>Песи кебек әкрен, йомшак атлап йөри...</i> К.Хәмзин. <i>Абзый, гөрелдәп сөйләнә-сөйләнә, мине бүлмәгә алып керә, йомшак итеп урынга яткыра.</i> С.Хафизов. <i>Тикшерүчем телефон трубкасын йомшак кына итеп үз урынына куйды. </i>Г.Тавлин</p><p>4) Әкрен, сүлпән барган (темп, үсеш һ.б.ш. турында). <i>«Ярыш»тагы кимчелекләрнең башка хуҗалыкларда да күзәтелүен, [беренче секретарь] Шәвәлиев командасының йомшак эшләве нәтиҗәсе икәнлеген әйтте.</i> Ф.Садриев</p><p><b>3. йомшагым</b> <i>и. мәгъ. тарт. форм. </i>Ярату, иркәләү хисе белән әйтелә торган мөрәҗәгать сүзе. <i>Бака әйтте: «Матурым!», Керпе әйтте: «Йомшагым!»</i> Ш.Галиев</p><p> ◊ <b>Йомшак авыз</b> Оештырып сүз әйтә алмаган, булдыксыз, пешмәгән. <i>Без үзебез дә шул йомшак авыз.</i> Ш.Камал. <i>Без үзебез дә шул йомшак авыз, күптән тотып өйләндерәсе генә бар иде.</i> Г.Камал. <b>Йомшак алтын</b> <i>эфв.</i> Кыйммәтле мех. <i>Бабам шунда баш приказчик булып, «йомшак алтын», ягъни затлы мехлар белән сәүдә итә башлый.</i> А.Хәсәнов. <b>Йомшак баш(лы)</b> <i>гади с.</i> Ахмак, тинтәк, акылы тулы түгел. <b>Йомшак җәеп, катыга утырту </b>1) Күңелгә ятышлы сүзләр белән юмалап, уңайсыз хәлдә калдыру. <i>– Минемчә, Фәйзулла да астыртын гына дөнья болгата монда, – диде Тураев, кыза башлап. – Беләм инде аны, йомшак җәеп, катыга утыртырга дисәң, Хуҗаевка гына куш.</i> Т.Әйди. <i>[Миңзаһит:] Син, йомшак кына итеп җәеп, катыга утыртмакчы булдың инде, Сабитов, ә?</i> Ф.Садриев; 2) Каты бәрелмичә, гади сүзләр белән бик үтемле, тиешле нәтиҗә ясарлык итеп әйтү, тәнкыйтьләү. <i>Әнвәр Сергейның: «Тормыш алга барсын дисәң, көрәшергә өйрәнергә кирәк... Эчке мохиткә күмелеп, дөньяны үзгәртүне көтү – пассивлык», – дип әйткәннәрен исенә төшерде. – Йомшак җәеп, катыга утырту булып чыга бит бу... </i>Ә.Сәйфетдинов. <b>Йомшак җир </b>1) <i>эвф.</i> Арт сан. <i>[Дүрәнкәсе] Аның аяк-куллары белән тыпырчынуын, кыбырсуын уйлап та бирмичә, йомшак җиренә ипләп кенә шапылдата-шапылдата, һаман такмаклавында булды.</i> Н.Фәттах. <i>Маңгаена «мөгез» чыгуга да, тез күмәчләренең зәңгәрле-күкле күгәрүенә дә, йомшак җирнең суелып-чиләнеп чыгуына да чыдады рус малае.</i> Б.Камалов. <i>«Хәзер ул матур, саллы кулы белән яңакка китереп сылаячак яисә минем йомшак җирдә импортный итегенең эзен калдырачак».</i> Т.Галиуллин; 2) <i>к.</i> <b>йомшак як </b>(<i>1 мәгъ</i>.). <b>Йомшакка утыртып, какка аунату</b> <i>к.</i> <b>йомшак җәеп, катыга утырту</b>. <b>Йомшак көлү</b> <i>эвф.</i> Юмор. <i>Укучым, үзең дә сизәсеңдер инде, бу китаптагы мәзәкләрдә ике канат бар: берсе – тарихи факт, икенчесе – юмор, ягъни йомшак көлү. </i>Т.Нәҗмиев. <b>Йомшак куллылык</b> Таләпчәнлек җитешмәү, катгый була белмәгәнлек, тиз килешүчәнлек. <b>Йомшак күңелле</b> Тәэсиргә тиз бирелүчән, әсәрләнүчән, кызганучан. <b>Йомшак кына итеп әйткәндә</b> Әдәплелек күрсәтү йөзеннән каты, усал сүзләр әйтүдән тыелып калуны искәрткәндә кулланыла. <b>Йомшак муен</b> Җебегән, кеше фикеренә тиз бирелүчән, тиз сынучан. <b>Йомшак сыйпап, каты егу</b> <i>к.</i> <b>йомшак җәеп, катыга утырту</b>. <b>Йомшак телле </b>Әдәпле, ягымлы, күңелгә ятышлы итеп сөйләүче. <i>Сабада практика үткәндә, Зөфәр Харисов, Әлфияне «йомшак телле» дип, бераз арттырып та җибәрде. </i>Т.Нәҗмиев. <i>Борчылма син аз гына да, энем, Тимәс сиңа җәбер-золымнар. Чәнечкеле ал гөл түгел, синең Бәрхет үскән йомшак телең бар. </i>Ә.Исхак. <b>Йомшак тотып катыга утырту </b><i>к.</i> <b>йомшак җәеп катыга утырту</b>.<b> Йомшак түшәп, катыга утырту </b><i>к.</i> <b>йомшак җәеп, катыга утырту</b>.<b> Йомшак урын </b><i>к.</i> <b>йомшак җир</b>. <b>Йомшак як </b>1) Җитешсез як, кимчелек. <i>Нурлыбикә сөйкемле сөяк Эдикның йомшак якларын белә.</i> Г.Кашапов. <i>Ят ирләрнең берсе: – Ну что же, хатын-кызга артык таләпчән килергә ярамый, – дип акыл өйрәтә иде. – Аның йомшак якларын кичерергә тиешбез. </i>М.Маликова. <i>Бер-беребезнең чамасын тарттык, йомшак якларын капшадык. </i>Ф.Хөсни; 2) Үз принципларына каршы барырга мәҗбүр булу, берәр нәрсәгә юл куючанлык, ирексездән бирелүчәнлек; 3) Бик бирелеп, артык мавыгып, кызыксынып башкарыла торган шөгыль. <i>Шуңар күрә бер йомшак ягым бар: табигатьне, урман кошларын бик яратам.</i> Ш.Маннур</p></p>
</table>
</body>
</html>