 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЗУР </b> <i>с.</i> <b>1.</b> 1) Күләме, микъдары белән гадәтидән олы, дәү булган; <i>киресе</i>: <b>кечкенә</b>. <i>Өстенә җылы күн тужурка, башына зур йонлач малахай кигән Гафур ишекне хужаларча киң ачып кайтып керә. </i>Р.Ишморат. <i>Теләгән кешегә ике чиләк су сыешлы зур самавырда чәй дә кайнап тора иде. </i>Г.Ахунов. <i>--- ул зур гәүдәле, үтә көчле куллары бүрәнә юанлыгы, дию пәриләреннән дә курыкмый, өй хәтле ташны сыңар кул белән генә ала да һавага чөеп җибәрә…</i> Ә.Фәйзи</p><p>2) Сан ягыннан гадәтидән артык, күп. <i>--- әмма ни үтенсәләр дә, зур-зур бәһаләр вәгъдә итсәләр дә, Винитар король Бож кенәз кызларын аларга сатмады. </i>М.Хәбибуллин. <i>Кырык-илле адым әллә ни зур ара булмаса да, аны түш белән шуып узу миңа бик җиңел булмады. </i>М.Госманов. <i>Ул цехка зур хезмәт хакына кызыгып та беркем дә бармый, шуңа күрә, кешеләрне ымсындырыр өчен, анда эшләүчеләргә күпмедер кишәрлек җир һәм йорт салыр өчен зур гына кредит бирә торган булганнар. </i>Р.Мирхәйдәров</p><p>3) Әһәмияте, файдалылыгы ягыннан аерылып торган, мөһим. <i>Уйлап баксаң әгәр үткәннәрне, Күзең салсаң әгәр бүгенгә, Бөеклеге безнең зур эшләрнең Шулкадәрле ачык күренә! </i>Ә.Исхак</p><p>4) Көче, барышы яки тәэсире белән гадәттәгедән артык, куәтле. <i>Тау башыннан зур өермәләр куба… Аждаһалар өерелеп күккә менә… Күктә бик ямьсез болытлар агыла, әллә ниләр шартлый, ташлар ярыла. </i>Ш.Бабич</p><p>5) Ишле, күп кешеле. <i>Бу саннар үзләре генә дә әлеге зур гаиләдә балаларга булган мәхәббәтнең буыннан буынга, каннан канга күчүе турында сөйләмимени?</i> Э.Шәрифуллина</p><p>6) Масштаблы. <i>Зур яу алдыннан, атасы тархан белән очрашыр алдыннан аңа бер иркенләп сөйләшергә кирәк иде. </i>Н.Фәттах. <i>--- сиңа хәзер, шундый зур тәҗрибәң белән, бораулаучы гына түгел, мастер булырга да күптән вакыт. </i>М.Хәсәнов</p><p>7) Нык нигезле, тирән эчтәлекле, әһәмиятле. <i>«Идел» картинасы үзенең камиллеге вә гүзәллеге белән бөтендөнья сынлы сәнгатендә зур урын биләгән мәшһүр әсәрләргә тиңләшерлек дәрәҗәдә килеп чыкты. </i>К.Миңлебаев. <i>Әбүзәр абзыйны зуррак мәсьәлә борчыды: озынга сузмыйча, шушы араларда кафедра җитәкчелеген икенче бер кеше кулына тапшырырга кирәк, дип уйлады. </i>Г.Әпсәләмов. <i>Шул язда бугай, аның шәһәр-авылларны яшелләндерү һәм урман полосалары утырту буенча галәмәт зур программасы тормышка ашырыла башлады – бөек һәм изге эш-гамәл иде ул… </i>Р.Мирхәйдәров</p><p>8) Мөһим, җитди, хәлиткеч. <i>Зур хәбәр, сөенеч бирергә халкына, Китте алдан илче Каф-тау артына. </i>Ш.Бабич. <i>Шул кәгазьнең бик зур кәгазь икәнене белә, әллә нидә бер зур кунак-фәләнгә күрсәтергә тугры килсә, ул шәҗәрәнең бер җирендәге исемгә бармагы берлән төртеп: – Менә монысы – Сәлман Фарси разый аллаһе ганһе, менә монысы – мин, – дия иде. </i>Г.Исхакый. <i>--- ул 1950 елның мартыннан алып 1955 елның августына кадәр Сталин концлагерьларында сәяси мәхбүс буларак тормышның рәхимсез кырыслыгы белән күзгә-күз очраша, анда зур сәяси һәм рухи тәҗрибә туплап зур сынау аша үтә. </i>Ә.Сәхапов</p><p>9) Дәрәҗәсе, чины белән югары; югары дәрәҗәле; билгеле, танылган. <i>Университетыбызның мактанычы булырлык зур галим дәрәҗәсенә ирешү өчен аңарда барлык сыйфатлар бар. </i>Р.Ишморат. <i>Аның турында «башлы мужик», кайчандыр зур начальник та булган бугай, дип сөйлиләр иде. </i>Р.Мирхәйдәров. <i>--- кызы Гөлбикә фәнни институтларның берсендә гыйльми эштә, кияве исә аның, Чакмагош башкорты, зур, җаваплы урында утыра. Кыскасы, барысы да – зур кешеләр ... </i>Ә.Еники</p><p>10) Яшь ягыннан олы булган, өлкән. <i>– Кара нинди зур булган, – Якуб малайның матур, түгәрәк йөзенә, әнисенеке төсле кара күзләренә карап торды, – мин киткәндә, әле бишектә генә иде. </i>И.Гази. <i>Зур уллары Төхфәтнең хатыны Мәрфуга килен бик явыз телле, үзсүзле иде. </i>Г.Ибраһимов. <i>Рәшит аннан соң да әле гаиләсен ташлап китеп йөргәләде, ераккарак, хәтта Ташкентка кадәр үк кыяклады – анда ул зур апасында бер елдан артык торды. </i>Р.Мирхәйдәров</p><p>11) Балигъ булган, балалыктан чыккан, җитү.<i> Син хәзер зур кыз инде. Дүрт-биш елдан кияүгә бирергә вакыт үзеңне, эшкә өйрән!</i> Г.Әпсәләмов</p><p>12) <i>күч.</i> Зурлар белән бертигез булган, өлкәннәр дәрәҗәсендәге. <i>Соңгы звонок булсын беренчесе, Син каршыла безне, зур тормыш. </i>Ш.Галиев</p><p>13) <i>күч.</i> Көчле, тирән, истә калырлык. <i>--- мин еш кына синең сүзләреңне кабатлый идем: зур мәхәббәт зур бәхет кенә түгел, ул – зур газап та… </i>Р.Мирхәйдәров</p><p>14) <i>күч. </i>Батыр, курыкмас. …<i>Зәңгәр күзле, йомшак сары чәчле, өстенә ямаулы күлмәк, киндер чалбар кигән яланаяклы Петя – кечкенә гәүдәле, зур йөрәкле баһадир Петя – үзе ташлаган гранатадан үзе дә һәлак булды. </i>Г.Гобәй</p><p><b>2. зурлар</b> <i>и. мәгъ. күпл. </i>1) Өлкәннәр, өлкән кешеләр. <i>--- кичке сабаклар ясарга, зур вә кечкенәләр өчен һөнәр өйрәтергә юл ачачак, һәм дә кирәкле китаплар бастырырга тырышачак. </i>Г.Исхакый. <i>Малайлар шактый урамнарны үтеп ярга җиткәндә, анда боз карарга килгән балалар, үсмерләр, зурлар төркем-төркем булып торалар иде инде. </i>Ә.Фәйзи</p><p>2) Җәмгыятьнең дәрәҗәле, мөхтәрәм, йогынтылы кешесе. <i>Аның бабалары – чынлап та заманының зурлары. </i>Г.Ибраһимов</p><p> ◊ <b>Зурга җибәрү </b>Ниндидер эшне, мәсьәләне катлауландыру, аңа җитди төс кертү. <i>Хәмит энем, зинһар дип әйтәм, эшне алай зурга җибәрмә. </i>Р.Ишморат. <i>Ярый әле төркемдә ике хәрби кеше бар иде, алар гауганы зурга җибәрмәделәр. </i>Ф.Яруллин. <b>Зурга китү</b> Эш, мәсьәлә һ.б. катлаулану, җитди төс алу. <i>Шау-шу зурга китә башлагач, Тауиле Гыйлаҗи малаена каршы озын ак киндер күлмәктән, чабата-оектан, биленә кызыл пута бәйләгән тәбәнәк кенә юан бер егетне чыгардылар. </i>М.Гафури. <i>Йомышчы малай, эшнең бик зурга китүен сизенеп, икеләнә башлады. </i>Г.Бәширов. <i>Ярый әле, эш алай ук зурга китмәгән икән! </i>Н.Фәттах. <b>Зурдан кубу</b> 1) Нинди дә булса эш, вакыйгага артык зур әһәмият бирү.<i> Ә нигә алайса, зурдан кубып, терлекчеләр каласы дип, авыз суыңны корыттырды. </i>Г.Ахунов; 2) Нәрсәнедер үз мөмкинлегенә, чамага карамыйча, артык чыгымнар тотып купшы үткәрү.<b> Зурлар мәктәбе </b><i>тар. </i>Ликбез елларында өлкән яшьтәге кешеләр өчен ачылган кичке мәктәп</p></p>
</table>
</body>
</html>