 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖЫР </b> <i>и.</i> 1) Көйгә салынган шигъри әсәр. <i>Җыр – күңеллегә куаныч, күңелсезгә юаныч. </i>Мәкаль. <i>Хөрия җырлап туктаганнан соң да, җыр тәэсиреннән озак айный алмыйча утыралар. </i>Ф.Яруллин. <i>Җыр сәнгатен тирәннән белүче классик композиторыбыз Җәүдәт Фәйзи әйткәнчә, М.Хөсәен халык йөрәгенә иң элек җыр аша үтеп керде. </i>М.Гайнуллин</p><p>2) Шагыйрь күңелендә туган хисләрне сурәтләгән шигъри әсәр, җырга салырлык текст. <i>Мин кабыздым җырда, ялкын итеп, Йөрәгем һәм халык кушканны. Җырым белән дусны иркәләдем, Җырым белән җиңдем дошманны. </i>М.Җәлил. <i>Берәүләре диңгезләрдә кораб йөртә, Берәүләре алар исемен җырга кертә. </i>Ф.Яруллин. <i>Якташларым, йөрәк аша үтеп, Җырларыма күчә түгелме?! </i>М.Хөсәен</p><p>3) Шигъри текстларга язылган музыка, көй. <i>Шагыйрьләрнең текстларына җырлар язу буенча М.Мозаффаров, А.Ключарёв, Җ.Фәйзи һ.б. эшләп килделәр. </i>М.Җәлил</p><p>4) <i>күч. </i>Кошлар сайравы, сызгыруы. <i>Миләш чыпчыгы – җырчы кош. Алар иртән кояш чыкканда да, көндез дә, бер-берләреннән уздырырга тырышып, гаҗәп матур җырларын сузалар. </i>Т.Шакирова. <i>Ул сандугач – дус сандугач! Көн дә бездә кунакта. Минем өчен җырлар җырлый Бакчабызда – куакта. </i>Р.Миңнуллин</p><p> ◊ <b>Җыр башлаучы </b>Нинди дә булса эшне башлап, оештырып йөрүче, җитәкчелек итүче кеше. <i>Уннарча, йөзләрчә башка энтузиастларны «сыйфат өчен көрәшнең алгы сафында атлаучылар» дип, зур горурлык белән әйтергә мөмкин. Әйе, алар – сафта җыр башлаучылар. </i>Б.Камалов. <b>Җыр сузу</b> Моңлы итеп җырлау, җыр башкару. <i>[Кызлар] Идел буен яңгыратып, батыр егетләр турындагы җырларын сузалар. </i>К.Нәҗми. <b>Җыры җырланган </b>1) Вакыты узган, яшь, күрекле, дәрәҗәле чагы узган; 2) Язмышы, киләчәге хәл ителгән. <b>Җырын җырлау </b>1) Кемдер файдасына эшләү, аның белән бер сүздә булу, аның мәнфәгатьләренә туры китереп сүз сөйләү. <i>Кемнең җырын җырласаң, шуның көен көйләрсең. </i>Мәкаль. <i>Әмма аракы монополистлары массакүләм мәгълүмат чаралары аркылы бөтенләй башка «җырны җырлыйлар». </i>М.Әхмәтҗанов. <i>Аксак энесе Исмәгыйль бәк Мәскәү кенәзе җырын җырлый башлады бугай, Иделнең сул як далаларын, шул исәптән Әстерхан ханлыгын да үз биләмәсе итмәкче. </i>М.Хәбибуллин; 2) Башкаларга иярү; үзеңне башкалар кебек тоту. <i>Сандугач җырын җырлыйм дип, үз җырыңны онытма. </i>Җыр. <i>Кемнең арбасына утырсаң, шуның җырын җырларсың, дигән халык. </i>М.Хәбибуллин</p></p>
</table>
</body>
</html>