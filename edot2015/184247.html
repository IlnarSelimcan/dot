 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЕРЫЛУ </b> <i>ф</i>.  1) Бөтен яки тоташ нәрсә берничә кисәккә таркалу, бүленү. <i>Бүлмә, җыйнак кына җыелып, ширма белән икегә аерылган</i>. Һ.Такташ. <i>Иң элек кем бирелер, кем сыгылып төшәр, дип көткәндә, авыр сыкрау авазы чыгарып, имән тумраны үзе икегә аерылды</i>. Р.Мөхәммәдиев // Җимерелү, ишелү. <i>Сакмар суы аша чыга торган тимер юл күпере җимерелгән. Ул икегә аерылган, --- аны сугыш вакытында шартлатканнар икән.</i> Җ.Фәйзи</p><p>2) Береккән җиреннән кубу, каерылу, ычкынып китү. <i>Ишек тупсасыннан аерылды. Көчле давылдан соң алмагач ботагы аерылды</i></p><p>3) Китеп бару. <i>Әмма, соңгы дистә адымын ясаганчы, якындагы йортның стенасыннан нәзек кенә бер фигура аерылды.</i> Г.Шәрипова. <i>Башка ирләр дә кузгалдылар, бары кимперләр генә, каберләрдән аерыла алмыйча, битләрен тырнап, озак газапландылар. </i>И.Салахов. <i>Рәсемнән аерыла алмыйча озак карап торуыма Әсма түти дә игътибар итте. </i>С.Сабиров</p><p>4) Бер-береннән ераклашу, киң булып ачылу, җәелү. <i>Шәрәфи әгъзалык билетын күрсәткәч, ишек ике якка аерылды. </i>Г.Ибраһимов</p><p>5) Башкаларга охшамау; сыйфат үзгәлеге булу; үзлекләре гадәти булмау. <i>Сез беләсезме сентябрь кояшының язгы, җәйге кояшлардан ни белән аерылганын?</i> М.Мәһдиев. <i>Агач кимергәндә, алар (кәҗәләр) барысы да бер дәрәҗәдә, әмма мамык биргәндә аерылалар</i>. М.Мәһдиев. <i>Дим буе башкортларының теле хәзерге башкорт әдәби теленнән шактый ук аерыла</i>. Ә.Еники. <i>Бу сүзләр әдәби телдәге эквивалентларыннан фонетик яңгырашлары белән беркадәр аерылалар</i>. Татар грамматикасы </p><p>6) Ир белән хатын арасында гаилә мөнәсәбәтләре өзелү. <i>Ал бидерә, гөл бидерә суларны болгандыра; Бергә чакта берни түгел, аерылгач уйландыра.</i> Җыр. <i>Аерылмагыз, аерылмагыз, булса да сәбәпләре, Гомерләрне кыскарта ул аерылу сәгатьләре</i>. Җыр. <i>Аның йорты бүтән урамда, --- ире белән аерылган ялгызак хатын</i>. Казан утлары</p><p>7) Аерым яши башлау, башка чыгу, үз көнеңне үзең күрү. <i>--- Закир кисеп әйтте: </i>–<i> Мин башкасын белмим… Аерылып чыктың, өлешең бетте. </i>Г.Ибраһимов. <i>Төп нигездән аерылу</i></p><p>8) Торган, яшәгән, эшләгән урыннан китү, ераклашу, читләшү. <i>Гомерем булса, ата-баба җиреннән аерылмам, әҗәлем җитсә – туфрагым читтә булмас.</i> К.Нәҗми. <i>Аңа да туган-үскән җирләреннән аерылып, байтак чит җирләрдә кагаеп йөрергә туры килде</i>. С.Җәләл. <i>Әминә ханымның сәхнә тормышы 1926 елга кадәр генә бара, аннан ул сәхнәдән аерыла</i>. Татарстан</p><p>9) Ишәю сәбәпле, аерым оя булып чыгу. <i>Ел саен, җиткән кортлар, аерылып, Һәр якка таратыла билгеле айда. </i>Ш.Бабич. <i>Апаның иң нык эчен пошырган нәрсә шул: умарталар һаман аера, ә аерылган умартадан бал көтмә инде. </i>Ф.Яруллин</p><p>10) Нәрсәнедер ташламау, үз янында йөртү. <i>Егет, диплом алганчы, киндер капчыктан бер дә аерылмады. Аның бик тә, бик тә европача буласы килә иде…</i> М.Мәһдиев</p><p>11) Җирдән күтәрелү, очып китү. <i>Самолёт җирдән аерылды</i></p><p>12) Орлык, җимеш һ.б.ш. бөртекле ризыклар башагыннан, кабыгыннан, чүп-чардан арыну, чистару. <i>Бу уралмалар ярдәмендә ротор әйләнгәндә, сугылучы салам массасында тартылу көчләре барлыкка килә. Шуның аркасында сугылган бөртекләр күбрәк аерыла, һәм югалтулар күпкә кими</i>. Урып җыю машиналары. <i>Өлгергәч, тары чүбе яхшы аерыла</i></p><p>13) Бүленеп, тармакланып китү. «<i>Кыр капкасы» дип йөртелгән җирдә – авыл башында – юл икегә аерыла, уңдагысы, боргаланып-боргаланып, Акташ тауга таба менә, сулга каерылсаң, Күҗемгә – ар авылларына барып чыгасың</i>. Р.Мулланурова. <i>Елга юлы икегә аерылган </i></p><p>14) Организмда матдәләр алмашы барлыкка килү, бүлеп чыгару. <i>Үсемлекнең сулавы вакытында тереклек эшчәнлеге өчен кирәкле энергия аерыла</i></p><p>15) Тере организмда матдәләр алмашу процессы тукталу, үлемгә дучар булу. <i>Кешенең тәненнән җаны аерылуны «үлү» диләр. </i>Татар мөселман календаре</p><p>16) Методикасы, фикер юнәлешләре төрле булу, эчтәлектә, карашларда бердәйлек булмау, үзгә булу. <i>--- әлифба әлегә чаклы басылып чыккан, бөтен сүзләрне күзәтү методы белән язылган әлифбалардан байтак кына яклары белән аерыла</i>. Ф.Вәлиева. <i>Яңа иҗтимагый шартларда исә җыр йола һәм аңа бәйле уен хәрәкәтләреннән аерыла, аның эстетик роле киңәя, эчтәлеге дә мөстәкыйльләшә, гомумиләшә бара</i>. К.Миңнуллин </p><p>17) <i>күч. </i>Эшләгән эшеннән, шөгыленнән туктап, игътибарын читкә юнәлтү. <i>Укый-укый башы катып киткән араларда, ул, китаптан аерылып, Барыйга карап торды.</i> М.Хәбибуллин.<i> Төп эштән аерылмыйча, аспирантурада уку</i></p><p> <b>Аерыла төшү </b>Бераз аерылу. <i>Чананың үрәчәсе аерыла төшкән</i></p><p> <b>Аерылып калу </b>Ниндидер сәбәп белән яки күпмедер вакыттан, моменттан соң аерылу. <i>Дәү тәкә бүген дә кәҗә көтүеннән аерылып калган.</i> Р.Мөхәммәдиев. <i>Шул ук вакытта ул ротадан аерылып калырга һич ярамаганлыгын да уйлап алды</i>. Ә.Еники</p><p> <b>Аерылып китү </b>1) Көтмәгәндә, уйламаганда, кинәт аерылу. <i>Аерылып китсәм дә синнән гомеремнең таңында мин, и Казан арты! Сиңа кайттым сөеп тагын да мин. </i>Г.Тукай. <i>Ярдан аерылып китәргә дә өлгермәдек, Салих тарантасындагы өч егет «Сәфәр» көен уйнап җибәрмәсеннәрме?!</i> Ә.Еники</p><p>2) Билгеле бер вакыттан яки нинди дә булса сәбәптән соң аерылу. <i>Ыруглар, кабиләләр һәм кабилә союзларының интеграция һәм дифференциация процесслары нәтиҗәсендә, алтай телләре башта иң төп өч тармакка аерылып китәләр: төрки-монгол, тунгус-маньчжур һәм япон-корея.</i> Ф.Сафиуллина</p><p> <b>Аерылып тору </b>1) Әледән-әле, еш аерылу</p><p>2) Башкалардан үзгәлеге ачык булып күренү. <i>Ни хикмәттер, бу да кечкенә буйлы иде, әмма башкалардан бөтен килеш-килбәте белән бик нык аерылып тора</i>. Ә.Еники. <i>Бу өй авылдагы башка өйләрдән үзенең зурлыгы белән аерылып тора иде.</i> Ә.Айдар. <i>Үз классташлары арасында ул, чыпчыклар янындагы күгәрчендәй, әллә каян аерылып тора</i>. Ф.Яруллин</p></p>
</table>
</body>
</html>