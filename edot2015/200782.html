 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КОЕНУ</b>  <i>ф.</i> 1) Су керү; суда йөзү. <i>Бүген көн буе эссе! Коенырга барырга бик шәп булыр иде. </i>Г.Исхакый. <i>Җәй көне. Эссе һавада мин суда коенам, йөзәм. </i>Г.Тукай</p><p>2) Баш аша үз-үзеңә су коеп юыну. <i>Юынып бетеп коенгач, икенче бүлмәгә чыктык. </i>И.Салахов. <i>Чишмә суы белән коену</i></p><p>3) Юешләнү, чылану (мәс., яңгыр астында). <i>Рәхилә дә: «Тагын салкын суларда коенып, өшеп-туңып кайта инде», – дип уйлый-уйлый, әткәсенең аркасыннан сыйпап алды. </i>И.Туктар</p><p>4) <i>күч. </i>Нинди дә булса сибелеп, таралып тора торган әйбер эченә керү, күмелү. <i>Нигез туфрагында тавыклар коена. </i>И.Гази. <i>Юл тузанында, шапылдатып канат кага-кага, тавыклар коена. </i>М.Әмир // Нәрсә белән дә булса чолгап алыну, каплап алыну.<i> Урам яшеллеккә коенган</p><p></i>5) <i>күч.</i> Нәрсәнең дә булса кояш, ай һ.б.дан килгән яктылыкка, нурга чумуы, күмелү. <i>Күктә тулган ай, Бөтен авыл көмеш нурга коена. </i>М.Мәһдиев. <i>Таң нурлары чыкта коенган бер иртәдә тагы шул ук сукмак буйлап йөгереп киттем. </i>Р.Мөхәммәдиев. <i>Минем карап торуымны Китермидер уена, Йолдыз тулы күк-диңгездә Ай коена. </i>Л.Лерон</p><p>6) <i>күч. </i>Ләззәтләнү, рәхәтлек хисе кичерү, канәгатьлек алу. <i>Озак еллар дәвамында халык белән аралашып яшәргә өйрәнгән артист [Шәүкәт Биктимеров] ихтирам-хөрмәт нурларында коена. </i>Т.Галиуллин</p><p> <b>Коена башлау</b> Коенырга тотыну. <i>Олы кешеләр әйтә, күке тавышы ишетелә башлагач, аю да арт санын суга манчып ала. Шуннан соң безгә дә су коена башларга ярый икән. </i>Г.Бәширов</p><p> <b>Коенып алу </b>Берара (кыска вакыт аралыгында) коену. <i>Тирләүне басу өчен коенып алдык.</i> Г.Ибраһимов.<i> Кайберәүләр хәзер үк төнге диңгезне карарга барырга, хәтта су коенып алырга тәкъдим итеп карасалар да, Ләйлә белән Дилә каршы төштеләр.</i> Г.Тарханова.<i> Бераз яр буендагы куш каен ышыгында юангач, Сәйдә су коенып алырга булды.</i> Г.Гыйльманов</p><p> <b>Коенып тору </b>Даими яки регуляр рәвештә коену</p><p> <b>Коенып яту </b><i>сөйл. </i>Сөйләм моментында, хәзер коену эшендә булу. <i>Без, узып барышлый, шул тузанда коенып яткан куян сыман берничә нәрсә очраттык. </i>А.Тимергалин. <i>Энем Госман белән су коенып яткан чакта, урман юлыннан бер җиңел машина килеп чыкты.</i> Җ.Юныс</p></p>
</table>
</body>
</html>