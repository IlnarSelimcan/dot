 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАЕРЫЛУ</b>  <i>ф.</i> <b>1.</b> 1)<i> төш. юн. к. </i><b>каеру</b>. <i>Урамга караган өч тәрәзәнең дә капкачлары каерылган. </i>Ә.Еники</p><p>2) Гәүдәнең табигый торышын үзгәртеп, артка таба борылу; киерелеп артка борылып карау. <i>Алар Рәхимнең өенә каерылып карый-карый акрын гына узып киттеләр. </i>М.Хуҗин. <i>Лима каерылып Янгуразга карады. </i>Т.Әйди. <i>Каерылып артына борылып карарга теләмәде Мөнәвәрә, имәннән аерылып, абына-сөртенә алга ашыкты. </i>Н.Гыйматдинова</p><p>3) Көч белән ботарланып зәгыйфьләнгән, имгәнгән булу. <i>Шул вакыт давыллы җилдә каерылган, кышкы ачы салкыннарда чатнаган я яшен сугып киткән агачларның кайберләре җиңелчә генә шыгырдап, сыкранып куя. </i>З.Фәйзуллин</p><p>4) Кабыгы арчылып кубу, каезлану. <i>Каерысы каерылган черек бер усак агачыннан гыйбарәт. </i>Ш.Камал</p><p>5) <i>к. </i><b>каеру </b>(5 мәгъ.). <i>[Бригадир] Шофёрга читтән, икенче юлдан китәргә боерды, һәм бәйрәмчеләр төялгән машина бара торган юлыннан кырт кына читкә каерылды. </i>Н.Фәттах</p><p><b>2. каерылып </b><i>рәв. мәгъ. </i>1) Мул булып, күпләп. <i>Әнә каерылып уңган иген кырына, кешеләрнең дәртләнеп эшләүләренә карап гыйбрәт ал, ичмасам. </i>Р.Ишморат. <i>Каерылып үлән үскән тын яткылны урталай ярып аккан йөгерек инеш каядыр кояш баешына ашыга.</i> Җ.Рәхимов. <i>Бер елны каерылып иген уңды – хезмәт көненә җидешәр килодан өләштек. </i>Т.Әйди</p><p>2) Киң итеп, төбенә хәтле. <i>Кечкенә капка каерылып ачылды һәм койма аратасына шартлап бәрелде. </i>М.Хуҗин. <i>Урам якта машина гүләп килеп туктаганы ишетелде, олы капка каерылып ачылып, әрҗәсенә берничә озын торба салган «КамАЗ» әкрен генә керә башлады. </i>М.Маликова</p><p>3) Киерелеп, киң колач белән. <i>Менә ул туктап чалгысын кайрап ала да тагын каерылып-каерылып чабарга тотына. </i>И.Гази</p><p>4) Кизәнеп, бар куәткә, бар көчкә.<i> Каерылып, башына таяк белән сугу</i></p><p>5) Юнәлешен үзгәртеп, барырга тиеш юлыннан тайпылып. <i>Гомер юлының бик мөһим бер борылышында читкә каерылып кереп китте дә… юлдан язды, сукмагын югалтты…</i> Г.Гыйльманов</p><p> <b>Каерыла башлау</b> Каерылырга тотыну.<i> Мәскәү җасусы Иван Оболенскийны куганнан соң, Әҗем хан бераз үзгәрде, ләкин ул хәзер баш карачы Булат бәк ягына каерыла башлады.</i> Р.Батулла</p><p> <b>Каерыла төшү </b>Тагы да бераз каерылу</p><p> <b>Каерылып бетү </b>Тәмам, бик нык каерылу; нигезеннән кубып чыкканчы каерылу. <i>--- як-якка карый-карый, муеннарым каерылып бетте. </i>Г.Кутуй. <i>--- фермадагы элекке төзек, агарып-балкып торган биналар бушап калган, аларның тәрәзәләре ватылып, ишекләре каерылып беткән.</i> Г.Гыйльманов</p><p> <b>Каерылып калу </b>Күпмедер вакыттан, ниндидер сәбәпләрдән каерылган торыш алу. <i>Аларның [урман сукмакларының] кайсыдыр өзелеп калды, кайсыдыр урау якка каерылып калды.</i> Г.Гыйльманов</p><p> <b>Каерылып китү </b>Кинәт, көтмәгәндә каерылу. <i>Менә аның сул кулы кинәт артка таба каерылып китте. </i>А.Әхмәт</p><p> <b>Каерылып ташлану </b>Төрле кисәкләре төрле якка каерылып ыргытылган хәлдә булу. <i>Ишекләре каерылып ташланган буш амбарлар эчендә көзге җил айкалып йөри. </i>И.Гази</p><p> <b>Каерылып тору </b>Әле, хәзер каерылган хәлдә булу</p><p> <b>Каерылып төшү </b>Нигезеннән үк кубып чыгу, төбеннән үк каерылу. --- <i>ишек элгече каерылып төшкән иде. </i>Ш.Камал</p><p> <b>Каерылып чыгу </b>Ахырга кадәр каерылу, төбеннән үк йолкыну</p></p>
</table>
</body>
</html>