 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИШ</b>  <i>и.</i> <b>1.</b> 1) Матди, рухи яки башка яктан тиң, пар булырлык кеше, үзе кебек кеше; тиңдәш. <i>--- кешеләр, туган чакта ук, үзләренә билгеләнгән ишләре белән туалар ---. </i>Ә.Еники. <i>– Зөмәрә, син үзеңә тиң иш тап, – диде Фаяз, көлә-көлә. </i>Х.Камалов. <i>Нәркиснең яшьтәшләре фронтта кырылып беттеләр. Нәркис үзенә иш тапмады ---. </i>М.Мәһдиев // Теге яки бу яклары белән бер-берсенә охшаган, бер үк төрле характердагы кеше. <i>Ә ир-ат халкының барысы да бер иш, дигән сүз хак икән ---. </i>Р.Мөхәммәдиев</p><p>2) Кайберәүләр; аерым кешеләр. <i>Ни өчен --- бер ишләр бай булган да күпчелек ярлылыкта интеккән? </i>М.Хуҗин. <i>Туйкә белән килгән егетләрнең бер ише, атларны җыйнап, Бәрсуан буендагы әрәмәлек арасына алып китте. </i>В.Имамов</p><p>3) Бер үк материалдан эшләнгән, бер үк сыйфаттагы, бер үк төрдәге әйбер; нәрсәнең дә булса кайсыдыр ягы (төсе, сыйфаты) белән охшаган тиңе. <i>Аклы ситсы күлмәгемнең Таба алмадым ишләрен. </i>Җыр. <i>[Динә] Күз нурыңны алырлык итеп зәңгәрдән киенгән (күзләре төсенә иш итеп тектергән җиңел затлы күлмәк!), аш-су тирәсендә әвәрәләнгәч, ак алъяпкыч бәйләп җибәргән. </i>Б.Камалов</p><p>4) Дус, иптәш, әшнә. <i>Ишләре арасында ул, гомумән, замана музыкасын иң әйбәт белүчеләрдән санала... </i>А.Сафин. <i>Биккол сәүдәгәр үз күзләренә үзе ышанмый, артында басып торган ишләренә борылып карады ---. </i>М.Хәбибуллин. <i>Ни дип, күрәсен күргән, яшисен яшәгән Чалабайга ияреп, шуңа иш булуына юанып, егет башы белән мәхлук сарыклар артыннан теркелди? </i>Т.Әйди</p><p>5) Нинди дә булса билгеләре белән бердәй булган, бер төр. <i>Яшь агачлар шаулый кырда Иш булып каеннарга. </i>Җыр</p><p>6) Пар. <i>Наҗия – ялгыз яши алмый торган аккош шикелле ул, аның янында, бер адым читкә китмичә, карап, сагалап торучы ата ише булырга тиеш. </i>Ә.Еники</p><p>7) Өлеш, кисәк.<i> Ул бодайның бер ишен триер аркылы уздырырга, бер ишесен кояшта җылытырга кушты. </i>Г.Бәширов</p><p><b>2. </b><i>с. мәгъ. </i>1) Парлы, бер-берсеннән башка яши алмый торган. <i>Иш күгәрченнәрдәй гөрләшеп гомер иткән идек тә бит... </i>М.Хәбибуллин</p><p>2) Бер үк материалдан эшләнгән, бер үк сыйфатлы, бер үк төрдәге. <i>Куе шәмәхә төстәге костюм, ак күлмәк, костюмына иш галстук аңа гаҗәеп килешеп тора.</i> Б.Камалов. <i>--- колхоз канцеляриясе --- гел бер иш нарат бүрәнәләрдән салынган, --- урам башы өенә урнашты. </i>М.Хуҗин</p><p><b>3. ише</b><i> бәйл. функ. тарт. форм. </i>1) Сорты, төре белән икенчесенә якын әйбергә карата әйтелә. <i>Буш күлгә кәрәкә, чабак, алабуга, чуртан ише әрсез балыклар җибәреп карыйлар, берсе дә үрчеп китми. </i>А.Муранов. <i>– Ташладыгыз, димәк? – дидем, бу юлы инде ышанмыйча, чөнки беләм: хатын-кыз алкоголизмы ул ирләрнеке ише генә түгел. </i>Сөембикә</p><p>2) Кебек, шикелле, төсле, сыман. <i>Аңла, Әскәр, моның серен бары тик минем ише яңа тормыш башлап җибәргән сабырсыз җилкенчәкләр генә аңлый ала. </i>З.Вәли. <i>Безнең Закирә, бер түгел, биш баласы булса да, синең ишеләргә алыштыргысыз. </i>С.Зыялы. <i>Алтынчәчнең кәефе начар түгел, бер җире дә сызламый. Ә йөрәк кагу, тын бетү ишесе мондый чакта һәркемдә була. </i>М.Маликова</p><p> ◊ <b>Ишәй белән Кушай</b> Гел бер-беренә тагылып, бер-береннән аерылмый йөрүче кешеләр. <i>– Мактарлык булмагач, килеп тә йөрмиләр, – дип, алып килгән шешәләрен өстәлгә тукылдатып утыртты ирләрнең өлкәнрәге. – Ишәй белән Кушай кебек парлашып торсыннар. </i>З.Фәйзи. <i>Тотындылар болар [Силушкин белән Рудаков], нәкъ Ишәй белән Кушай. Гәүдәгә дә, төскә дә бер чамадарак үзләре. </i>С.Шәрипов. <b>Иш белән куш</b> <i>к. </i><b>Ишәй белән Кушай</b>. <b>Иш ише белән</b> Сәяси, икътисади, социаль яки рухи яктан бер-беренә охшаган кешеләрнең бердәм булулары, бер-берсен якын күрүләре турында әйтелә. <i>«Иш ише белән» дигән шикелле, байлар бай белән аралашадыр, абыстай һәм башка бай хатыннары белән танышадыр. </i>Ш.Мөхәммәдев. <b>Ишкә куймау</b> Санламау, санга сукмау, ихтирам итмәү. <i>Син, Чемберлен агай, карап торам, Безнең ишне ишкә куймыйсың. </i>Һ.Такташ. <b>Иш янына куш</b> Нәрсәгәдер өстәмә кушымта булу, берсе өстенә икенчесе өстәлү. <i>Шамил кулына кергән биш сумны җиргә ташламады. Чеметеп җыйсаң, учлап ашарсың, ди, аннан – ун тиен, моннан – ун, иш янына куш, дигән сүз. </i>З.Вәли. <i>Cалкын тию дә шуннан башланды бугай. Апрель җитү белән тәрәзәләрнең эчен-тышын юу иш янына куш булды. </i>С.Сөләйманова. <i>Мин алып кайткан салам әллә ни күп булмаса да, барыбер иш янына куш булып тора әле ул. </i>З.Хөснияр</p></p>
</table>
</body>
</html>