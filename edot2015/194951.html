 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЗӘҢГӘРЛӘНҮ </b> <i>ф.</i> 1) Зәңгәр төскә керү, зәңгәр булып күренү. <i>Диңгез сулары кебек зәңгәрләнеп уйный торган зур, матур күл буена утырганга, бу авылны Зәңгәр Чишмә дип атыйлар. </i>Г.Ибраһимов. <i>Әкияттәге күлләр күк, Бар бик матур зәңгәр күл. Әйтерсең лә күк шәүләсе Төшеп зәңгәрләнгән күк. </i>Б.Рәхмәт. <i>Ә ул яктан, нәкъ үзләренә каршы, әле зәңгәрләнеп, әле алтынланып, әле яшелләнеп, утлы бер таш тәгәрәп, юк, очып килә иде. </i>Ә.Гаффар</p><p>2) <i>күч. </i>Салкыннан, авырудан йөзнең, тәннең төсе үзгәрү, табигый төсен югалту; күгәрү. <i>Аннан, иреннәре зәңгәрләнеп, матрасы алынган такта караватына килеп ауды. </i>М.Мәһдиев</p><p>3) <i>күч. </i>Ачудан агарыну, ярсудан күгәренү, зәңгәр төскә керү. <i>Зәһәрләнә, төсе зәңгәрләнә, Гыйфритләнә килен өстенә; Бичара килен – яп-яшь кызга Зәгъфрандай сары төс иңә. </i>Г.Тукай</p><p> <b>Зәңгәрләнә бару </b>Торган саен зәңгәрлеге ныграк арту, зәңгәр төсе ачыграк күренү. <i>Күкнең Зәңгәрләнә барган гөмбәзендә Сулыш кебек сизелер-сизелмәс Ай шәүләсе тибрәнде… </i>Р.Акъегет. <i>Күк йөзе дә көннән-көн зәңгәрләнә бара, болытлар да инде соры түгел, аксыл өемнәр булып йөзәләр</i>. Ф.Ибраһимова</p><p> <b>Зәңгәрләнә башлау </b>Зәңгәрлек иңәргә керешү. <i>Учак җылысы төнге салкынны бөтенләй куып җибәрә алмады, суык, сырышкан көчек баласы кебек, резина итек эчендә зәңгәрләнә башлаган аякларга урала</i>. Р.Сибат. <i>Җәйге төн – күз ачып йому арасы гына, үтә дә китә, офык зәңгәрләнә башлый</i>. З.Дәүләтов</p><p> <b>Зәңгәрләнә төшү </b>Тагы да зәңгәрләнү, бераз зәңгәр төсе арту. <i>Ул [Хәлисә] хәле киткәнен, күз алларының сары уттай янганын, аннары зәңгәрләнә төшкәнен һәм караңгыланганын тойды. </i>Ә.Гадел. <i>Күләгәгә кергәч, аның [Любашаның] күзләре тагын да зәңгәрләнә төште</i>. М.Хуҗин</p><p> <b>Зәңгәрләнеп бетү </b>1) Тәмам зәңгәр төскә керү, зәңгәрләнү дәрәҗәсенә җитү</p><p>2) Тән, табигый төсен югалтып, күгәргән төскә керү. <i>Кунак кода [тарта-тарта] зәңгәрләнеп бетә</i>. М.Мәһдиев.<i> Сәхнәгә, эчке күлмәктән генә, туңып, зәңгәрләнеп беткән бер кыз керә</i>. Г.Каюмов. <i>Малайның зәңгәрләнеп беткән тәненә кызу-кызу массаж ясадылар, аның исән булуына ышанмаган ананы тынычландырдылар. </i>Казан утлары</p><p> <b>Зәңгәрләнеп калу </b>Нинди дә булса сәбәп, вакыйгадан соң зәңгәр төс алу. <i>Тау битләрен яңгыр яңа юган, юллар зәңгәрләнеп калган хәтта</i>. Р.Әхмәтҗан</p><p> <b>Зәңгәрләнеп килү </b>1) Нинди дә булса сәбәп, вакыйга белән аз-азлап, акрынлап зәңгәр төс алу. <i>Зәңгәрләнеп килгән салкын иртәдә ботакларын ак бәс сарган каен киемнәре асылташ белән бизәлгән матур кызга охшый иде</i>. Г.Әпсәләмов</p><p>2) Кинәт, күзгә күренеп төсе үзгәрү, йөзе зәңгәр төс алу. <i>Маркин ачудан зәңгәрләнеп килде. </i>И.Низамов</p><p> <b>Зәңгәрләнеп китү </b>Кинәт, көтмәгәндә зәңгәрләнү. <i>Без хәзер инде бик яхшы аңлыйбыз: сөмсере коелган кешенең йөзе караебрак, ягъни зәңгәрләнебрәк китә. </i>Г.Гыйльманов. <i>Кичке эңгер-меңгердә аның йөзе таш кебек каткан, зәңгәрләнеп киткәндәй күренде</i>. Л.Ихсанова. <i>Мич яккач, иртәрәк япканмын – ис чыккан. Котларым алынды: зәңгәрләнеп киттең, үләсең дип торам</i>. Ш.Галиев</p><p> <b>Зәңгәрләнеп тору </b>1) Һаман, һәрвакыт зәңгәрләнгән хәлдә булу. <i>Әле үткән елларда гына эшкә килгәч, еракта зәңгәрләнеп торган урманнарга, җәелеп яткан кырларга карап алу белән, --- кычкырып җырлап җибәрә торган иде. </i>М.Хәсәнов. <i>[Нәфисә] Иделнең түбән ягында зәңгәрләнеп торган калын болытларга күз салды. </i>Г.Бәширов. <i>Георгий Фёдорович – сугыш күргән кеше, дөньяны миңа караганда күп элегрәк таныган, яраланган, маңгай читендә җәрәхәте зәңгәрләнеп тора. </i>А.Гыйләҗев</p><p>2) Әле, хәзерге вакытта зәңгәр булып күренү. <i>Болай да ак йөзле Фатыйма ачлыктан үтә күренмәлегә әйләнгән: йөзендә кан әсәре юк, зәңгәрләнеп тора</i>. Р.Хәбибуллина. <i>Тамырлары да күпереп, зәңгәрләнеп тормый</i>. А.Тимергалин</p><p> <b>Зәңгәрләнеп чыгу </b>Бөтенләй дә, тәмам зәңгәрләнү. <i>Ка-а-атып беттем! Зәңгәрләнеп чыктым!</i> Х.Ибраһимов</p></p>
</table>
</body>
</html>