 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ӘКИЯТ</b>  <i>и.</i>  <i>гар. </i> <b>1. </b>1) Гадәттә тылсымлы көчләр һәм сихерчеләр катнашында барган могҗизалы, маҗаралы хәлләрне, халыкның көнкүрешенә бәйләнешле хыялый вакыйгаларны сурәтләгән халык авыз иҗаты әсәре. <i>Моны күргәч, кайчандыр укылган әкият искә төшә. </i>М.Галиев</p><p>2) Аерым язучы тарафыннан иҗат ителгән шундый эчтәлектәге һәм формадагы әдәби әсәр. <i>Балыкчы һәм Алтын балык турында әкиятне А.С.Пушкин иҗат иткән. Г.Тукайның «Шүрәле», «Су анасы» һ.б. әкиятләрен балалар яратып укый</i></p><p>3) Искиткеч, шаккатарлык, хәйран калырлык, гаҗәеп, гадәти булмаган нәрсә, хыялый чынбарлык. <i>Тик телләрдә генә аның баһадирлыкларын әкият итеп сөйләргә калды. </i>Г.Ибраһимов. <i>Дәниф Мотаваловлар төнлә тугайда учак та ягып җибәрсәләр, дөнья әкияткә әйләнә. </i>М.Мәһдиев. <i>Арыш саламы ябылган «алтын түбәле» өй, бала чакның бөек әкияте булып, хәтер утравына күчкән. </i>М.Галиев</p><p>4) <i>сөйл. </i>Уйлап чыгарылган хәл, ялган, юк сүз; уйдырма; чынбарлыкта булмаган нәрсә. <i>Тик миңа ышанмадылар, әкият сөйлисең, әллә ниләр уйлап чыгарасың, диделәр. </i>М.Галиев. <i>Даниял исә, башын дәрвишлеккә салып, аның каршында әкият сөйләп тора, фәлсәфә сата. </i>Б.Камалов. <i>Башкалар, ялгыз нарат янында кара эт күрдек, дигәндә, борчак чәчә болар, әкият сөйлиләр, дип йөри идем моңарчы. </i>Г.Тавлин</p><p>5) Үзенчәлекле, башкаларга бер ягы белән дә охшамаган кеше турында әйтелә. <i>[Рәшидә:] Билләһи, картлар йортында бер әкият булдың. </i>А.Гыйләҗев</p><p><b>2. </b><i>с. мәгъ. </i>Ялган, уйлап чыгарылган, дөрес булмаган. <i>[Әмин] Мәгәр көлмәде, ярым чын, ярым әкият сүзнең мәгънәсен аңларга тырышып, бераз басып торды да, кулын селтәп, алачыгына кереп китте. </i>Җ.Рәхимов</p><p> <b> ◊ Әкият сату </b>Ялган сүз сөйләү, уйдырма, чынбарлыкта булмаган нәрсә турында бәян итү. <i>[Тикшерүче:] Мин монда сине әкият сатарга чакырмадым, тагын кабатлыйм, син миңа, бернинди боргаланусыз, үзеңнең совет властена каршы контрреволюцион эшчәнлегең турында сөйлә. </i>Г.Тавлин. Ә<i>кият сатма! Антын бозып, никах яңартмый, ире белән тора башлаган хатын керсез буламы? </i>Х.Сафина</p></p>
</table>
</body>
</html>