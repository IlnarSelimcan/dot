 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИЯЛӘШҮ</b>  <i>ф</i>. 1) Берәр кешегә, нәрсәгә, эшкә күнегү, өйрәнү, гадәтләнү.<i> Йокы даруына да ияләшмәү ягын карарга киңәш итәр идем... </i>Б.Камалов. <i>Килен шәһәрдән, затлы нәселдән булуына карамастан, --- йортка тиз ияләште ---. </i>М.Мәһдиев. <i>Зәйнәп --- сөттә кабартылган тары ярмасын чебиләргә --- салды: – Моннан соң суда бүрттерелгән ярмага ияләшәсегез булыр инде, – дип сөйләнде. </i>М.Галиев</p><p>2) Берәр урынга әледән-әле, еш йөри башлау, аны гадәткә алу. <i>Карлен әкренләп «Золотой петушок» ресторанына ияләште. </i>Р.Мирхәйдәров. <i>Теге яшь каенлыкка тагын берничә оя көртлек ияләшкән... </i>М.Хәсәнов. <i>Безнең зур калын толымлы, алсу-ак битле Резедабызга --- Фәршад исемле бер егет ияләште. </i>Г.Ахунов</p><p>3) Кемгә дә булса буйсыну, аннан кыенсынмау, аңа күнегү, үзләшү, тыңлаучанга әйләнү. <i>Барыбер тормаячак иде ул кыз. Андыйлар, иярләмәгән кыргый тай кебек, кулга ияләшми.</i> Х.Ширмәт.<i> Ияләшү – мәхәббәт түгел ул. Әнә эт-мәче дә кешегә ияләшә. </i>Р.Габделхакова. <i>Бөтенләй үк ышанып җитмәсә дә, төлке безгә хәзер шактый ияләште.</i> Н.Әхмәдиев</p><p> <b>Ияләшә алу</b> Ияләшергә мөмкинлек табу. <i>Моннан өч ел чамасы элгәре булды бу: яңа фатирга күчеп, зур шәһәрнең икенче бер төбәгенә ияләшә, күнегә алмый йөдәгән көннәр иде. </i>Р.Мөхәммәдиев</p><p> <b>Ияләшә бару </b>Вакыт үткән саен күбрәк ияләшү; аз-азлап, акрынлап ияләшү. <i>Скрипка торган саен кулга ияләшә бара иде. </i>Г.Бәширов. <i>Әкренләп Габделкаюм боларның һәммәсенә дә ияләшә барса да, еш кына өе, --- искә төшеп, ул аларны өзелеп-өзелеп сагына иде. </i>М.Гафури. <i>Актәпи көннән-көн йортка да, аның кешеләренә дә ныграк ияләшә барды. </i>Н.Әхмәдиев</p><p> <b>Ияләшә башлау </b>Бераз ияләшү. <i>Башта мина, бомбалар шартлаудан коты очып калган егет әкрен генә бу тәмуг күренешләренә ияләшә башлады</i>. Р.Сәгъди. <i>--- торган саен урмандагы агачлар да сирәгәя, һәм шул сәбәпле элеккеге куе урман эченә кояш ияләшә башлады. </i>З.Хөснияр. <i>Бераздан соң күзләре караңгыга ияләшә башлады.</i> Ф.Яруллин</p><p> <b>Ияләшә төшү </b>Азрак, тагы да бераз ияләшү. <i>Ә инде тора-бара мәһабәт сынлы кыз ияләшә төште булса кирәк... </i>Р.Мирхәйдәров. <i>--- чәй алдында гына, бер-беребезгә ияләшә төшкәч кенә түбәндәгечә сөйләшүләр китте ---. </i>Г.Кутуй. <i>Вакыт үтү белән, Зәйтүнә бу әнисенә дә, әлбәттә, ияләшә төште. </i>Ф.Хөсни</p><p> <b>Ияләшеп алу </b>Тиз арада ияләшү. <i>Ишетүемә караганда, җизнәм бик озак заманнар солдатта кяфер арасында йөреп, иманын югалтып кайткан. Шуның аркасында, гөнаһларын йолмакчы булып, мәчеткә ияләшеп алган</i>. М.Кәрим. <i>Бездән кыйгачрак урам аша Каюп агайлар тора. Берзаман мин аларга бик нык ияләшеп алдым. </i>М.Кәрим</p><p> <b>Ияләшеп бетү</b> Бөтенләй, тулысынча, тәмам ияләшү. <i>Яңа тормышка тәмам ияләшеп беттең бугай. </i>Г.Галиева. <i>Тора-бара Гатаулла абзыйның теленә авыл халкы ияләшеп тә бетте. </i>Ә.Хәсәнов. <i>--- хатын үзенең фаҗигале хәленә күптән ияләшеп беткән иде. </i>Ә.Еники</p><p> <b>Ияләшеп җитү </b>Тәмам ияләшү.<i> – Буламы, Исмәгыйль? Бик арытмыймы? – диде директор. – Зарар юк, Елизавета Сергеевна, ияләшеп җиттем инде, – диде Исмәгыйль. </i>Ә.Сафиуллин. <i>Укулар бетеп, ял вакыты килгәч, күңелсезләнә башладым. Ияләшеп җиткән якын дусларым юк. </i>М.Әмир. <i>Тәмам ияләшеп, үзләшеп җиткәндә генә: – Иртәгә мин китәм инде, Өлфәт, – диде Сәкинә. </i>В.Нуруллин</p><p> <b>Ияләшеп килү </b>Әкренләп, аз-азлап ияләшү.<i> Даниянең күзләре караңгыга ияләшеп килә иде. </i>А.Вергазов. <i>– Заводта хәлләр ничек соң? – Ияләшеп киләм бугай инде әкренләп. </i>Р.Вәлиев. <i>Нәзакәтле кыз-кыркын чат ябышып ятучы бу баллы һәм шикәрле тәгамнәрне электән үк өнәмәсә дә, Чәчкә белән йөри башлагач, Айзат та аларга яхшы гына ияләшеп килә иде инде. </i>Г.Мөхәммәтшин</p><p> <b>Ияләшеп китү </b>Тора-бара ияләшү. <i>--- Марат самолёттагы пассажирларга тиз ияләшеп китте. </i>Г.Гобәй. <i>Шул рәвешле тормыш ярыйсы гына барганда, Зәбир йомшаклык күрсәтеп аракыга ияләшеп китте. </i>Н.Хәсәнов.<i> --- Карлен Мәскәүдә ияләшеп киткән «Баллантайн» вискиен урысларча тутырып салды да каплап та куйды. </i>Р.Мирхәйдәров</p></p>
</table>
</body>
</html>