 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АРТУ</b>  <i>ф</i>.  1) Сан, күләм, авырлык ягыннан күбәю, зураю, үсү, ишәю. <i>Сөтнең тулай җыемы быел кимендә егерме-егерме биш процентка артачак.</i> Х.Хәйруллин. <i>Яңгырдан соң, елгада су артты</i>. А.Чурбанов. <i>Маңгаенда җыерчыклар арткан бугай</i>. К.Кәримов. <i>– Безнең халыкның каны коелганнан, илдә ятимнәр артканнан аларга ни соң? – дип куйды Мукум абзый</i>. А.Хәсәнов. <i>Заһит китергән әйберләрне арзан бәягә алып, кыйммәткә сатып җибәрә башлагач, Сәгыйтьнең кереме күзгә күренеп артты. </i>Ф.Яруллин</p><p>2) Моңарчы булганга яңадан берәр нәрсә (мәс., эш) өстәлү. <i>Язга чыгу белән, алар өчен эш тагы да артты, төзелештәге көнлек эшләреннән соң, кешеләрне далага чирәм җир казырга куа башладылар. </i>Ф.Бәйрәмова. <i>--- котельныйдан чыккан төтеннең, гараж-мастерскойларда аккан бензин-майларның, фермадан чыккан тиреснең күләмен билгеләп, табигатькә ни дәрәҗәдә зыян салынуын ачыклый һәм чистарту юлларын күрсәтә.</i> <i>Әгәр шундый документ булмаса, хуҗалык җитәкчесенә штраф артыннан штраф салалар. Шул рәвешле, авыл кешеләренең тагын бер мәшәкате артты</i>. М.Маликова </p><p>3) Күрсәтелгән эш-хәлдән соң узып китү, үтеп китү (мәс., ел, яшь, гомер). <i>Анда карт шаһиншаһ гүр иясе булып, тәхеткә аның улы Бахрам менеп утыруы хакында хәбәр таралуга бер елдан артты инде</i>. Б.Рафиков<i>. [Җамал әби:] Инде миңа сиксән тулып артты. </i>К.Сибгатуллин<i>. Гафу итегез, Касыйм Сабирханович, безнең килгәнгә ике сәгатьтән артты инде. </i>Д.Салихов</p><p>4) Берәр нәрсәнең бәясе яки сату кыйммәте күтәрелү. <i>Яңа елдан коммуналь хезмәтләр өчен түләү шактый артты</i>. Ф.Зариф. <i>Исәпләсәң, искитәрлек, бәяләр бит ничек артты. </i>Р.Хисмәт // Хезмәт өчен түләү хакы, пенсия акчасы күтәрелү. <i>«Сугышта катнашучы» таныклыгын да бирделәр, пенсиясе дә артты.</i> М.Ибраһимов. <i>Ул арада гонорарлар да артты. </i>М.Маликова </p><p>5) Артык булу, кирәкмәскә әйләнү; ташлану. <i>Кем аңлатыр: нәрсә булды илгә, Ничек ипи артты табыннан? </i>В.Галиев </p><p>6) Нинди дә булса үзлекнең, сыйфатның һ.б. билгеләрнең чагылыш дәрәҗәсе көчәю, күрсәткече күтәрелү. <i>Ырынбур тирәләрендә эсселек тагын да арта</i>. М.Юныс. <i>Бу исә культурабыз үсү, кешеләрнең рухи таләпләре арту, тормышның көннән-көн катлаулана баруы --- белән бәйләнгән.</i> Г.Ахунов. <i>Икесендә дә ихласлык, бер-берсенә ышаныч арта иде кебек</i>. Х.Камалов</p><p>7) <i>күч</i>. Берәр кемнең яки нәрсәнең абруе, дәрәҗәсе, даны күтәрелү. <i>Колхозлашу чоры башлангач, ул козырьның [Сабирның] кыйммәте тагын да артты. </i>М.Әмир. <i>O бәрәңге, елдан-елга даның артты, Туган җирең – тирес түккән абзар арты, Өстәлләрдә кышын да син, җәен дә син, Тема булдың Тукайга, Хөсәенгә син. </i>Г.Афзал. <i>Мондый хәл районда күрелмәгән нәрсә иде, минем дан артты бугай, югарырак постлар тәкъдим итә башладылар. </i>Н.Гыйматдинова.<i> Хан моңа ышанып, күңеле шат булып, сәламәтлеге артты, аны үзенә угыл кылып, Нурмөхәммәд дип исем куйды. </i>Ә.Баhадир</p><p> <b>Арта бару</b> Һаман саен, эзлекле рәвештә, акрын гына арту. <i>Җәннәт эзләп, авылдан китүче яшьләр саны арта бара.</i> Ф.Садриев. <i>Уйлаган саен, сагышларым арта бара.</i> Н.Дәүли. <i>Көн үткән саен, үтәлмәгән хезмәт көннәре арта бара</i>. Ф.Сафин. <i>Погром куркынычы арта барды</i>. Казан утлары</p><p> <b>Арта башлау</b> Артырга тотыну. <i>Бу вакытта инде көннәр озыная, яктылык арта башлаган иде</i>. Г.Әпсәләмов </p><p> <b>Арта бирү</b> Артуын дәвам итү</p><p> <b>Арта килү</b> Эзлекле рәвештә, системалы арту, өсте-өстенә өстәлеп арту. <i>Завод-фабрикалар, автомашиналар чыгарган газ һәм төтен күләме елдан-ел арта килә</i></p><p> <b>Арта тору</b> <i>к.</i> <b>арта бару</b>. <i>Без белә-белгәннән бирле штат кыскарту бара, ләкин, кыскарткан саен чиновниклар саны арта тора</i>. Р.Миңнуллин. <i>Мөхәммәд пәйгамбәрнең иманга чакыруларына колак салып мөселман булган кешеләр Мәккә шәһәрендә арта торды.</i> Ф.Яхин. <i>Демонстрантлар саны һаман арта торды</i>. Казан утлары</p><p> <b>Арта төшү</b> Бераз арту; тагын да арту. <i>Әгәр егеттә кызга карата тирән хис борын төрткән икән, гадәттә, аның тыйнаклыгы арта гына төшә</i>. Ф.Углов. <i>Җәмгыять аяусызлана һәм саңгыраулана барган саен, кешеләрдә эгоизм һәм хөсетлек арта төшә</i>. Н.Хәсәнов. <i>Бездә соңгы елларда комплиментарлык кимеде, аның каравы, барлык әсәрләрне бергә тезеп яманлау арта төште</i>. Г.Ахунов</p><p> <b>Артып бару</b> Якын вакытта, шушы тирәләрдә артачак яки арткан булу; акрынлап арту. <i>Яшем инде сиксәннән артып бара. </i>Н.Фәттах</p><p> <b>Артып калу</b> Билгеле күләмгә сыймау. <i>Миндә ике пропуск артып калды</i>. Мирас. <i>Ләкин Хупҗамал абыстайның күңеле булган, тавык буяу планы тулысынча үтәлгән, өстәвенә, әле ярты бактан артыграк буявы да артып калган</i>. Ф.Хөсни. <i>Эш урыны гел артып кала монда, кешеләр гел җитми</i>. Ә.Галиев</p><p> <b>Артып китү</b> Билгеле бер чиктән, нормадан, тиешле күләмнән арту. <i>Температурасы кырыктан артып киткән иде</i>. Х.Камалов. <i>Терлекче Рәшит Мортазинның фермадагы хезмәт стажы 36 елдан артып китә.</i> К.Тимбикова. <i>Көннең эсселеге кырык биш градустан узып, һавадагы дым туксан проценттан артып китсә, хәлем шәптән булыр, дип өметләнмә</i>. М.Юныс. <i>Андый мәкаләләр өчен каләмхак – гонорар да кайвакытларда газеттан алган айлык хезмәт хакыннан артып китә иде</i>. Р.Мирхәйдәров</p><p> <b>Артып тору</b> Эзлекле рәвештә, аз-азлап арту. <i>Фронтларда сугышлар кыза барган саен, безнең чабаталарга да сораулар артып кына тора.</i> А.Хәсәнов</p></p>
</table>
</body>
</html>