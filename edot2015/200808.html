 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КОЙРЫК</b>  <i>и.</i> 1) Хайван гәүдәсенең төп өлешеннән артка чыгып торган хәрәкәтчән озынча үсенте. <i>Әгәр эзәрлекләүче хайван кәлтәне койрыгыннан эләктерә алса, кәлтә койрыгының бер өлешен өзеп кача. </i>Биология. <i>Түм-түгәрәк сырты өстеннән, нәкъ арка үзәк турыннан --- койрыктан ялга җиткәнче, кара ефәк йон сузылган. </i>Г.Ибраһимов. <i>Акмаңгай кара борынын ботинкама тидереп алды да, койрыгын болгап дуслыгын белдергәч, ишек катына барып ятты. </i>А.Тимергалин // Кошларда гәүдәнең арткы өлешендә урнашкан бер учма каурыйлар. <i>Тукранның койрыгы да гәүдәгә терәк хезмәтен үти: койрыгының сыгылмалы каты каурыйлары белән ул агач кәүсәсенә бик нык терәлеп тора. </i>Зоология. <i>Әтәч койрыгы. Саескан койрыгы</i></p><p>2) Төрле корылмаларның очлаеп торган арткы өлеше. <i>Автобус борын төпләреннән үк үтеп китмәсә дә, һәрхәлдә, болар аның «койрыгын» гына күреп калганнар, имеш. </i>Ф.Хөсни. <i>Корабның борт әйләнәсе чәнечкеле тимерчыбык белән уратып алынган, койрык якта бер мәйданчык эшләнгән. </i>И.Салахов. <i>Ханым, --- палуба рәшәткәсенә таянып, койрыкта баручыларны күзәтергә кереште. </i>Ә.Еники. <i>Озын койрык булып сузылган вагоннарны сөйрәгән поездлар станциягә килеп-китеп кенә торалар. </i>С.Рафиков</p><p>3) Тәртип белән тезелгән сафларның соңгылары, ахыргылары. <i>Бер… ике… дүрт… биш. Койрыктан бишенче вагон. Нуруллин бишенче вагонга ук барып җитә алмас. </i>А.Шамов. <i>Көннең нәкъ менә шушы вакытларында биредә чират күп була. Без дә озын койрыкның артына килеп бастык. </i>Л.Ихсанова. – <i>Нәрсә бирәләр? – Шәһәр хатын-кызы моны чиратның койрыгына килеп басып, алдагы һәм үзеннән соң килеп баскан арттагы кеше белән «визуаль» контакт урнаштыргач --- кына сорый. </i>М.Мәһдиев</p><p>4) <i>күч. </i>Чират. <i>Төшсәм, тукталышта бер такси да юк, җиңенә кызыл бәйләгән дежур кыз бар да, такси көтеп торучы байтак кына озын «койрык» бар. </i>Ф.Хөсни</p><p>5) <i>күч. сөйл. </i>Арттан калмый ияреп йөргән кеше. <i>Көн кичкә авышкач, Жан поездан төште. «Койрык» тагылмасын өчен, станция тирәсендә йөрештергәләгәч, Налибока урманына таба юнәлде. </i>Ш.Рәкыйпов</p><p>6) <i>күч. кимс. </i>Иярчен; куштан, ялагай кеше. <i>Һәрбер имам бездә койрык булган чакта, Койрык сүзе безгә бойрык булган чакта, --- Чыкты ахыр бездән дә бер бөтен кеше. Яхшы аңлап, тәкъдим итү читен кеше. </i>Г.Тукай. <i>Мифтах белән Гобәй – барыбер Мәхмүтнең койрыклары. Бая гына күрдең ич: ничек итеп этләр шикелле ырылдашалар. </i>Ш.Камал. <i>Ләкин [Хөсәенгә] «койрык» тагылганчы бу җирдән тизрәк ычкыну хәерлерәк иде. </i>А.Расих</p><p>7) <i>күч.</i> Эш-шөгыльнең үтәлеп бетмәгән, төгәлләнмәгән өлеше. <i>Ләкин иптәше аны аңламады. – Койрыгың калгач, ничек ял итәсең инде? – Җәй буе әзерләндем, – диде. – Ә син әзерләндеңме соң? </i>Х.Сарьян. <i>Мең рәхмәт аларга бу изгелекләре өчен, әниләрнең олы ярдәме белән сессияне бернинди койрыксыз тәмамладым. </i>Э.Шәрифуллина. <i>Туйның койрыгы һаман дәвам итә әле. </i>Казан утлары</p><p>8) Кишәрлекнең арты; артбакчаның аргы ягы. <i>Без шәһәр читендә торабыз, өйләребез бер үк урамда булмаса да, бакчаларыбыз койрыклары белән бер-берсенә чыгалар. </i>Ә.Еники</p><p>9) Ашлык җилгәргәндә, чистартканда аерылып чыга торган калдыклар; кибәк. <i>Фәйзулла старостаның тырышлыгы белән эре бөртекле яхшы арышны, яртылаш койрык кушып, начар арышка алмаштырдылар. </i>М.Галәү</p><p>10) <i>гади с. </i>Кешенең утыра торган әгъзасы; арт. <i>Валентин зур бияләй кулы белән минем кулны кысты да койрыгында шуып сәкедән төшеп китте. </i>И.Салахов. <i>Икенче цехта бөтенләй аяксызлар, койрыкларына утырып, ыргак белән мамык җептән оек, бияләй бәйлиләр. </i>Казан утлары</p><p>11) Кушамат, ләкаб; тагылма исем. <i>Көлкедән ничек тә котылырга кирәк иде, ничектер янәшә түзеп яшәргә, авылдан койрык булып килгән дошманлыкны онытып торырга иде. </i>А.Гыйләҗев</p><p>12) Нәрсәнеңдер аерылгысыз нәтиҗәләре, шаукымы</p><p> ◊<b>Койрыгы киселгән эт шикелле </b><i>к. </i><b>койрыгы пешкән мәчедәй</b>. <i>Камәретдин, койрыгы киселгән эт шикелле, очраган бер бала белән сугышмыйча калмый… </i>К.Тинчурин. <b>Койрыгы кыска </b>1) Эләктереп, тотып булмый торган кешегә яки нәрсәгә карата. <i>Аны эләктерерләр иде, ул алданрак ычкына, югала, койрыгы кыска. </i>Н.Исәнбәт; 2) Шүрләү, курку, үз иркенчә эш итә алмау; 3) Кешенең белем-гыйлем багажы, акыл-зиһен ягы сайлыгы һәм эшне булдыра алмавы турында. <b>Койрыгы күренми </b>Очына чыгу озакка сузылган, нәтиҗәсе ерак булган эш турында. <i>Инде кар төшәр вакыт җитә, безнең әле иген җыю эшләренең койрыгы күренми. </i>Н.Исәнбәт. <b>Койрыгы кысылу </b>1) Карьерасы барып чыкмау, хәрәкәт мәйданы калмау. <i>Җиңел генә диплом эләктермәкче иде дә, барып чыкмады, койрыгы кысылды. </i>Н.Исәнбәт; 2) Шүрләү, курку, үз иркенчә теләсә ни кыланмас булу. <i>[Нәдерша:] Сиздеңме, Шәйхи, акларның койрыклары кысыла башлады түгелме? </i>И.Туктар; 3) Экономик яктан кысылу, җәелә алмау. <b>Койрыгын бору </b>1) Бик каты кисәтү, орышу, тәртипкә кертү. <i>Ул мутны тотып, койрыгын бик ныклап борырга кирәк. </i>Н.Исәнбәт; 2) Сүзеннән тану, икенче төрле сөйләү. <i>Мин аның мутлашуы хакында сүз кузгаткач, ул тиз генә койрыгын борды, имеш, ул дошманлык белән Фәйзериләр тараткан сүз генә. </i>Н.Исәнбәт. <b>Койрыгын кыска тоту</b> Башбаштакланырга ирек бирмәү, чарасын күрү. <b>Койрыгын төйнәп куйган </b>Бөтен хәстәрен күргән, эшне тәмамлаган. <b>Койрыгы текә тору</b> <i>сөйл. </i>Бирешмәү, үз фикерендә нык тору. <b>Койрыгы пешкән мәчедәй (төсле, кебек, шикелле)</b>. Кая керер урын тапмый, бәрелә-сугыла чабып йөрү, кая барырга белмәү. <i>Койрыгы пешкән мәче төсле, кызлар тирәсендә синең йөгереп йөргәнеңне дә күрдем. </i>Ф.Сәйфи-Казанлы. <i>Фестивальнең ачылышына Спорт сараена билет сорап, койрыгы пешкән мәче кебек сырпаланып йөргәнем --- бик истә калган. </i>Ф.Хөсни. <b>Койрык бозга кату </b>Үз иркенчә хәрәкәт итәргә мөмкинчелеге калмау, берәр нәрсәгә бәйле булу. <i>Йортка кергән кияүнең хәлен үзең беләсең, койрыгы бозга каткан аның. </i>Я.Вәли. <b>Койрык болгау </b>Куштанлану, ялагайлану. <i>Әләкчеләр, ялагайлар уңлап-суллап, Шеф алдында чабышалар койрык болгап. </i>Г.Афзал; 2) Фикерен ачык әйтмәү, хәйләләү, алдашу. <b>Койрык бору </b><i>к. </i><b>койрык болгау</b>. <i>Йөрмәче, Зыя Насыйр, син төрлечә койрык борып, Мәгънә чыкмый төрле байларга кереп йөгереп йөреп. </i>Ш.Бабич. <b>Койрыкка басу </b>1) Арттан куып җитү, эзләп табу; 2) Кемне дә булса фаш итү, берәрсенең начарлыгын, усал ниятләрен ачып салу. <i>Менә син дөньялар, ә? Төлке Фәтхулланың да койрыгына басканнар бит, эләккән хәзер. </i>Н.Исәнбәт; 3) Чиратка басу. <i>Киләм шулай,</i> <i>кырмыска кебек халык. Почмакта балык биреп яталар. Мин дә тиз генә койрыкка бастым. </i>Н.Исәнбәт. <b>Койрыкка тагылу </b>Бер дә калмыйча арттан ияреп йөрү. <b>Койрыкны җыю (төйнәү) </b>Берәр ярамаган эшнең эзен яшерү, калдырмау. <i>Председатель койрыкны җыя белә. </i>Г.Толымбай. <b>Койрыкны кысу </b>Шүрләп, тыелып тору, тавыш-тын чыгармау. <i>Песи күргәч, күселәр койрыкларын кыстылар</i>. М.Җәлил. <i>Миңа --- каккан казык та тимәде. «Ничауа, үзеңнең дә башыңа җитәр көннәр килер әле!» – дип, мин ач бүредәй шыңшып койрыгымны кыстым. </i>Х.Сарьян. <b>Койрыкны сыртка салу </b>1) Эшне бозу яки эшлисе килмәүдән читкә китү, җаваплылыктан качу, читләшү. <i>Диләрә дә врач булам диде, җиде ел укырга кирәклеген аңлагач, койрыкны сыртка салды. </i>А.Гыйләҗев; 2) Тиз генә, елгыр рәвештә качу. <i>Җәйге эссе көннәрнең берсендә, тора торгач, менә-менә койрыкны сыртка салып уенга чабарга дип торганда, әнисе тотты да йомыш кушты малайга. </i>Ф.Хөсни. <b>Койрыкта бару</b> Эштә, хәрәкәттә артка калу, соңгылар рәтендә бару. <b>Койрыкта булу </b><i>к</i>. <b>койрыкта бару</b>. <i>Трибунага Хәләф сикереп менде: –</i> <i>Җитәр! Безнең алтынчы рота – сугышларда башкалар шикелле, бу эштә дә койрыкта булмас!</i> Ш.Усманов. <b>Койрыкта калу </b><i>к. </i><b>койрыкта бару</b>. <b>Койрык тагу </b>1)<b> </b>Өйләнү; өстеңә йөк, мәшәкать алу; 2) Кешегә ихтирам белән, олылап мөрәҗәгәть иткәндә, исеме алдыннан әйтелә торган сүз кушу. <i>Авыл халкы да «Мәҗит хәлфә» дип, минем исемгә койрык тагып йөртә башладылар. </i>М.Гафури. <b>Койрыкта сөйрәлү </b>Барысыннан да артта бару, калышу, артка калу. <i>Ян Гус патриот була. Халыкка мөрәҗәгать итеп, ул: «Чехлар койрыкта сөйрәлмәскә, ә алда торырга тиеш», – ди. </i>Урта гасырлар тарихы. <i>Галиуллин белән ярты сәгать сөйләшүдән соң, мин районның ни өчен койрыкта сөйрәлүен, чәчү буенча да --- планның тутырылмау сәбәпләренә төшендем. </i>Г.Кутуй. <b>Койрык тыгу </b>Кирәкмәгән җиргә тыгылу, үзен кыстыру, төрле эшкә тыгылып, бутап йөрү. <b>Койрык чәнчү </b>Кайян да булса әйтмичә, сиздермичә генә китү; качып китү. <i>Таҗи абзыйны да үзләре янына чакырганнар иде, ул койрык чәнечте. </i>Ш.Маннур. <i>Прогулка көне шимбә көн иде, атнага ике ялга күчкән кешеләрнең койрык чәнчеп урамга чыккан көннәре иде. </i>Ф.Хөсни</p></p>
</table>
</body>
</html>