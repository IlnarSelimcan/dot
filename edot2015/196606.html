 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИРКЕНӘЮ </b> <i>ф.</i> <b>1.</b> 1) Күләме ягыннан зураю, киңәю; тыгызлыгы кимү. <i>Олы абыйлары, хатынын, бала-чагасын төяп, Әлмәткә, нефтькә чыгып китте. Өй чак кына иркенәйде. </i>А.Гыйләҗев. <i>Өй иркенәйде. Суфия артык әйберне яратмый иде, әллә нәрсәләр алып, өен тыгызламады</i>. Ф.Яруллин. <i>Күк йөзе ачылып китте, дөнья иркенәйде, һәм тапталмаган каты юл да кинәт тураеп, киңәеп калгандай булды. </i>Н.Фәттах</p><p>2) Тулы мөмкинлек алып җиңеләю. <i>Гыйлфанның кинәт кенә күкрәк куышы иркенәйде, тамакны тотып торган төен ычкынды, кинәт бакча, туган нигез исе бугазга бәреп керде ---. </i>М.Мәһдиев. <i>Соңрак, спектакль план буенча бер-бер артлы уйнала башлагач, --- сулышлар иркәнәя, дәрт өстәлә, илһам килә. </i>М.Маликова. <i>--- ишекне ачып, бүлмәне җилләтеп алырга булдылар. Сулыш алу иркенәйде, баш бераз җиңеләйде кебек</i>. Ф.Сафин</p><p>3) <i>күч. </i>Үзе теләгәнчә яши башлау; иркенлек алу. <i>– Эшендә ничек җайларга чамалый соң бу кыз, көннәр буе югала башлагач ---. – Больничный таптыртты, каһәр. Шуңа иркенәя --- – [диде Саматов]. </i>Ф.Сафин. <i>Аланда яшәүчеләр дә тәмам иркенәйделәр, кышкы авыр киемнәрен салып ташладылар, билгә кадәр яланөс калдылар.</i> Р.Фәизов</p><p>4) <i>күч. </i>Рухи һәм физик газаплардан, авырлыклардан соң җиңеләю. <i>Халык җиңеләеп китте, зал буйлап йомшак җил искәндәй булды. Даутов аның саен иркенәйде. </i>М.Мәһдиев</p><p>5) <i>күч. </i>Мулга, җитешкә әйләнү; рәхәт яши башлау. <i>Дөньялар иркенәеп бер җыелсак, бу көннәрнең истәлеге итеп күрсәтерсең үзләренә. </i>К.Нәҗми</p><p>6) <i>күч. </i>Эш кимү, эштән бушану. <i>Кыр эшләре бетеп, азрак иркенәю</i></p><p>7) <i>күч. </i>Вакыт арту, күбәю. <i>--- [Ихтыярның] мәшәкатьләре дә кимеде, вакыты, киресенчә, иркенәйде.</i> Р.Вәлиев</p><p><b>2. иркенәеп </b><i>рәв. мәгъ. </i>Иркен һәм җайлы итеп. <i>Резеда Фәритовна Наҗия Нәкыйповна белән хушлашкан арада, Изаил Харисович, тунын салып, кәнәфигә иркенәеп утырды. </i>М.Маликова</p><p> <b>Иркенәеп алу </b>Азга гына, кыска вакытка иркенәю.<i> Нигә анда әллә кем булмый, туктамагыз, Яваска барып кергәч кенә, хәрби комендатура каршында иркенәеп алырсыз</i>. Ф.Сафин. <i>Теге гасырның бишенче елларында иркенәеп алгач та, бераз вакыт үткәч, татар өчен бозлы җилләр исә башлый</i>. Р.Зәйдулла</p><p> <b>Иркенәеп бетү </b>Бөтенләй киң, иркен булып калу. <i>Дөньялары чиксез, Җире йомры икән, Гомер сәкесе дә иркенәеп беткән</i>. Р.Харис</p><p> <b>Иркенәеп җитү</b> Тулы иркенлеккә ирешү. <i>--- Бибинур янында өч сыер савучы гына калгач, кунаклар сизелерлек җайландылар. Бигрәк тә Шәмсеҗиһан иркенәеп җитте.</i> А.Гыйләҗев</p><p> <b>Иркенәеп калу </b>Ниндидер бер эш, сәбәптән соң киңәю, күләме ягыннан зураю. <i>[Парикмахерскаяга] Кергәндә, бүрегем баш очында гына тора иде, чыкканда, күзләремә чаклы батты, --- бүрек эче иркенәеп калды. </i>Ф.Хөсни. <i>Бу тетрәткеч тойгылар узгач, аның күңеле яңгырдан соң саф һава бөркелгәндәй иркенәеп, рәхәтләнеп кала иде. </i>Г.Бәширов. <i>[Фаикъ] Ябыккан ахыры: яңаклары суырылып, өстендәге күк күлмәге иркенәеп калган. </i>А.Вергазов</p><p> <b>Иркенәеп китү </b>Бераз, берникадәр иркенәю. <i>Шау-шу басыла төшкән, баш та иркенәеп киткән кебек булды. </i>Ф.Әмирхан.<i> Фәрханәнең шаярып әйткән сүзеннән соң операция бүлмәсендә һава иркенәеп киткәндәй булды. </i>С.Сөләйманова. <i>– Гали, – диде Гарәфи, хатирәләр кузгалткан күңел дулкынлануын басарга тырышып, – сәфәр чыгар алдыннан, күңелләр иркенәеп китә. </i>Г.Әпсәләмов</p><p> <b>Иркенәеп кую </b>Кинәт иркенәю. <i>Син, дедуля, кара аны, кайтыр алдыннан пилоткаң иркенәеп куймасын. </i>С.Шәрипов</p><p> <b>Иркенәя бару </b>Торган саен күбрәк иркенәю. <i>--- яңа җыр башлаган саен үзе ул ничектер рухлана, дәртләнә, ә тавышы отыры көчәя, иркенәя барды. </i>Ә.Еники. <i>Менә күр инде: өебезне оҗмах почмагы иттең бит. Яңа әйбер алган саен иркенәя бара. </i>Ф.Яруллин. <i>Янгураз тузанлы юлдан атлаганда: «Әйе, ил мәйдан ягыннан һаман иркенәя бара», – дип уйлады. </i>Т.Әйди</p><p> <b>Иркенәя башлау </b>Иркенәю сизелү</p><p> <b>Иркенәя төшү </b>Берникадәр, бераз иркенәю. <i>Урып җыю эшләре бераз иркенәя төшкәч тә, аларның туйлары булды. </i>Г.Әпсәләмов. <i>Икенче милләт кешесе белән --- танышу мине һәрвакыт рухи яктан баетып җибәргәндәй була, күңелдә иптәшлек, туганлык --- хисләре кузгалуын тоясың, эчке дөньяң киңәя, иркенәя төшә. </i>М.Әмир</p></p>
</table>
</body>
</html>