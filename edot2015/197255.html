 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИШЕТҮ</b>  <i>ф.</i> 1) Төрле авазларны, тавышларны колак белән сизү, кабул итү. <i>Солтания --- соңгы елда колакка катыланган, вакыт-вакыт гел дә начар ишетә иде ул. </i>М.Галиев. <i>[Мин] --- Зөһрәнең сулкылдавы аша --- мич артында чикерткә сайравын ишеттем. </i>М.Маликова. <i>Баян баһадир аңа хан фәрманын тапшырды, кәтиб Хафиз аны укып чыкты, барысы да ишеттеләр ---. </i>М.Хәбибуллин</p><p>2) Берәр хәбәрне икенче бер кеше аша белү, нидер хакында хәбәр алу.<i> Бүген мин сезнең турыда бик күп мактау сүзләре ишеттем. </i>А.Шамов. <i>--- мин хатын-кызны, аз гына гаебе булса да, үлемгә хөкем иттем. Ханбикәгә бу ошамаган, киленнәре дә дәгъва белән килгәннәр, дип ишеттем. </i>М.Хәбибуллин. <i>– Син элек бу мәктәптә укыткан Сулимовның берәр кешесе түгелме? – Улы. Таныш идегезме әллә? – Юк, ишетеп кенә беләм. </i>М.Мәһдиев // <b>ишет</b>(<b>егез</b>)<i> боер. ф. форм. күч. к. </i><b>ишетсен колагың</b></p><p>3) <i>күч. </i>Тыңлау, игътибарга алу, әһәмият бирү. <i>Менә ишет әле, Зәки абыең нәрсәләр ди</i>. Ф. Әмирхан</p><p> ◊ <b>Ишетмәсәң ишет </b>1) Кешегә ишетү авыр булса да, аңа тиешле сүзне, хәбәрне кисәтеп әйтү; 2) Кеше үзе теләмәгән сүзне, хәбәрне ишеткәндә, «ул нинди сүз тагын?» дигән мәгънәдә, сәерсенеп, үз-үзенә әйтү. <i>Менә сиңа, ишетмәсәң ишет, ул – нинди сүз? Мин кайчан аларда булган булам? </i>Н.Исәнбәт. <i>Күр инде... Ну, Гаяр абый... андый түгел кебек иде бит ул. Менә сиңа, ишетмәсәң ишет... </i>Г.Кашапов. <i>– Үтергән икән тәки... – Ишетмәсәң ишет... </i>М.Хәсәнов. <b>Ишетсен колагың</b> Нәрсәне дә булса эшләгәндә игътибарлы булырга, онытмаска кирәклекне искәртеп яки кемгә дә булса кисәтү ясаганда әйтелә<i>. – Җиләк хакын өеңне сатып түләтәм мин синнән, ишетсен колагың! – дип кисәтте аны бакча хуҗасы. </i>З.Вәли. <i>– Кыстасалар да --- анда кунып ятмагыз, төш авышуга кайтырга чыгыгыз, – дип калды әнкәй. – Бәрәңге китмәнлисе бар, ишетсен колагыгыз. </i>И.Сирматов.<i> – Ниязулла улым, монда кара әле син. Ходай кушса, иң беренче булып минем бакчама керерсең, ишетсен колагың, – дип, чират алып куйды ялгыз карчык Маһисәрвәр түти. </i>Р.Фәизов</p><p> <b>Ишетә башлау</b> 1) Ишетү сәләте барлыкка килү, колак ачылу. <i>--- егетнең утлы сулышы тигезләнде ---. Күзе ачылып, колагы аермачык ишетә башлады. </i>А.Гыйләҗев. <i>Әнвәрнең бер колагы тавыш ишетә башлады.</i> Х.Камалов</p><p>2) Төрле хәбәрләр алу. <i>Самат та H. шәһәреннән Казанга күчеп киткәч, Хәмәт турында пошаманга төшерердәй сүзләр ишетә башлады</i>. М.Вәлиев</p><p> <b>Ишетә бирү</b> Бернигә карамыйча ишетү; ишетүен тагын да дәвам итү. <i>Әнә кирпеч өеме янында Григорий белән бәхәсләшеп торган Соня да бит: – Ишетмәгәе тагын, ишетә бирсен! – дип, бәгырьне телгәләп алды. </i>З.Вәли</p><p> <b>Ишетеп алу </b>Тиз генә, кыска вакыт эчендә ишетү. <i>Ул, башын иеп, вакытсыз килүе өчен ачынып торган чакта, каршыдан тәрәзә чиерткән тавыш ишетеп алды. </i>Ә.Еники. <i>Җир астындагы әтәч --- канатын кагынып кычкыра. Моны җир өстендәге әтәчләр ишетеп алалар. </i>М.Мәһдиев. <i>--- бер мәлне Кәшифә әби аста килене һәм улының, балалары белән бергәләп, урысча гына сөйләшкәнен ишетеп алды. </i>З.Фәйзи</p><p> <b>Ишетеп бетерү </b>Күп ишетү.<i> Әллә нинди ямьсез сүзләр ишетеп бетердем... </i>Юлдаш</p><p> <b>Ишетеп җиткерү </b>Нинди дә булса сүзне, фикерне яки берәр хәбәрне ахыргача тыңлау, аңларлык дәрәҗәдә ишетү (күбрәк юклык формасында кулланыла). <i>Әммә Моназыйрның соңгы сүзләрен Сәрвия белән Рәйсә ишетеп тә җиткермәделәр. </i>М.Хуҗин. <i>Сөйләшкәндә, шулай ук игътибар белән тыңламый һәм әледән-әле: – Гафу итегез, ишетеп җиткермәдем, – дип, кайтарып сорый. </i>Җ.Тәрҗеманов</p><p> <b>Ишетеп калу </b>Ишетергә өлгерү; очраклы рәвештә ишетү. <i>Курамшин аларның караңгыда аяк тавышларын гына ишетеп калды. </i>Ш.Бикчурин. <i>Тик кичен, Җәгъфәрләрнең сәкесендә йокыга изрәп барганда, Ахияр ишетеп калды: Минһаҗның әнисе чыбылдык артында картына сөйли иде ---. </i>М.Мәһдиев.<i> – Тагын кайсы хулиганы тия минем улыма? Үтерәм бит хәзер! – дигән ачы тавышны мин ерактан гына ишетеп калдым... </i>Р.Төхфәтуллин</p><p> <b>Ишетеп килү </b>Озак вакытлар дәвамында, даими ишетү. <i>Менә алтмыш ел буена Җир шарында ерткычлыкның мисалларын мин --- ишетеп киләм. </i>Ә.Еники</p><p> <b>Ишетеп тору </b>1) Берәр сүз яки хәбәрне әледән-әле, еш ишетү.<i> Жихарев үзе дә яланда үсеп килгән ризасызлык шавын ишетеп торды ---. </i>В.Имамов. <i>Өй хәлләрен барыбер ишетеп торды. </i>Ә.Моталлапов</p><p>2) Нәрсәдер хакында хәбәрдар булу, барысын да белеп тору.<i> Әсхәт, фронтка чыгып киткәнче, вакытын Сара янында үткәрде, --- Зөләйхәттәй боларның барысын да белеп, ишетеп торды. </i>Л.Ихсанова. <i>Һаҗәр яшь пәрдәсе каплаган яшькелт күзләрен тутырып Гарифка карады: – Мин инде барын да аңлыйсыңдыр дип уйлаган идем. Күреп, белеп, ишетеп тордың бит, Гариф. </i>К.Тимбикова</p><p>3) Билгеле бер вакыт арасында ишетү; сөйләү моментында ишетү. <i>Күзләре экранда булса да, күңеле белән Рухиясенең керфек какканына тикле тоеп утыра Равил. Хәтта йөрәк тибешенә кадәр ишетеп тора. </i>В.Нуруллин. <i>Ахияр элекке көнне генә капка-койма аркылы ишетеп торды. </i>М.Мәһдиев</p><p> <b>Ишетеп яту </b><i>к. </i><b>ишетеп тору</b></p></p>
</table>
</body>
</html>