 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИЗҮ </b> I  <i>ф.</i> <b>1.</b> 1) Каты яки порошок шикелле нәрсәне сыеклык кушып болгатып, йомшак, сыек яки боламык хәленә китерү. <i>Иртәгә икмәк изеп куясы бар, шикәр иртәгәлек кенә калды. </i>Ә.Фәйзи. <i>Хәлим белән Ибраһим бер өлеш сыер тизәгенә 5 өлеш су кушып изделәр. </i>Г.Гобәй. <i>Малай: «Әнием аны үзенең күкрәк сөтенә изеп пешерде шул!» – дип җавап биргән. </i>Ә.Еники</p><p>2) Нәрсәне дә булса зур авырлык астында калдырып бастыру, таптау, сыту, формасын җимерү. <i>Зур, мәһабәт гәүдәсе белән бер өйгә таба ыргыла һәм өйне сытып, изеп, бакчалар эченә кереп китә. </i>И.Гази. <i>Малайлар, әүмәкләшә торгач, ике карлыган куагын изделәр, ---. </i>А.Гыйләҗев. <i>Аның хәзер алар артыннан борыласы, килгән шәпкә кырдан китереп бәреп, --- аркылы-торкылы йөреп таптыйсы, изәсе килде. </i>Ф.Садриев // Шул рәвешле үтерү, бетерү, юкка чыгару. <i>Соңыннан Васильконы, күкрәгенә такта салып, шуның өстендә бии-бии изеп үтерәләр. </i>В.Имамов. <i>Әсир төшкән урыс кенәзләрен һәм атаклы кыпчак бәкләрен монголлар аяк-кулларын бәйләп җиргә тезеп салганнар да, өсләренә агачлар тезеп, шулар өстенә киезләр җәеп, үзләре шунда менеп утырып тантана иткәннәр, тегеләрне изеп үтергәннәр. </i>З.Зәйнуллин</p><p>3) <i>күч. сөйл. </i>Бик каты кыйнау, хәлдән тайдырганчы кыйнау. <i>Винтовка инде аларның икесенең дә кулыннан ычкынган, алар бер-берсен аста калдырырга, буарга, изәргә тырышалар иде. </i>А.Шамов. <i>Бикмәмәтне изеп ыргыту белән бергә, авылда бөтен ярлыларны кыйнау башланды. </i>Г.Толымбай. <i>«Әлфред терелде микәнни? Кичә нык изгәннәр иде бит. Чибәр кызлар өчен кыйммәт түләргә туры килә шул», – дип уйлады Миләүшә, янә көзгегә күз салып. </i>Ф.Яруллин</p><p>4) <i>күч. </i>Күңелгә авыр булып, борчып, газаплап тору. <i>Галинең эче пошарга, аны вөҗданы изәргә, борчырга кереште. </i>М.Гафури. <i>Җанны изә торган авыр моң һәм тойгылар белән мин ишегалдына чыктым. </i>Ф.Әмирхан. <i>Бигрәк тә блокадада калган Ленинградтан бер хәбәр дә килмәү, иренең язмышы билгесез булу аны бик изә иде шикелле. </i>Ә.Еники</p><p>5) <i>күч. </i>Төрле авырлыклар, дөнья мәшәкатьләре басу; газап чиктерү, хәлдән тайдыру, эштән чыгару. <i>Кич берлән һаман ялгыз йокларга өйрәнмәде. Шул ялгызлыкның изүенә хәйлә таба алмады. </i>Г.Исхакый. <i>Шул вә, гомумән, тормыш агымы мине бик изгән, бик эштән чыгарып, йөрәгем әллә нинди ачу, ләгънәт белән тулган. </i>Г.Ибраһимов. <i>Ике елга якын халык миен изгәннән соң тайды ул моннан. </i>А.Хәлим // Организм физик һәм психик яктан таушалу. <i>Мин нервлы кеше, фронтлар мине изде. </i>Ш.Камал. <i>Мин, кире борылып, буш аллеялар буйлап киттем. Йокысызлык, йокысызлык изә</i>. Ә.Еники</p><p>6) <i>күч. </i>Икътисади, сәяси һәм рухи яктан кысынкылыкта тоту, җәберләү, эксплуатацияләү. <i>Ярлыларны изгән байларга каршы баскынчылык итсәм, менә минем өчен шул күңелле... </i>М.Фәйзи. <i>Расаларның бертигез булмаулары турындагы ялган теория буржуазиягә империалистик сугышларны, колониаль политиканы, бер халыкның икенче халыкны изүен --- аклар өчен кирәк булды. </i>Дарвинизм нигезләре</p><p>7) <i>күч. </i>Нәрсәне дә булса аңлашылмаслык хәлгә китереп бозу, танымаслык хәлгә җиткерү. <i>Ахун бу Коръән аятьләрен шулкадәр сындыра, шулкадәр изә иде. </i>Г.Тукай. <i>Һәммәсе [килешле] уйнадылар, тик чегән хатыны Алмазова гына изде: татар сүзен дә [әйтә] алмагач, сәхнәгә аяк басмау кирәк иде. </i>Ш.Әхмәдиев</p><p>8) <i>күч. гади с. </i>Кирәкмәгән, зарарлы эш эшләү; җайга салынып беткән, көйләнгән эшне бозу. <i>Бу арада Газиз үзе генә эшне изеп ташлады әле. </i>Ф.Әмирхан. <i>Шул радионы юкка чыгарасы, изеп ташлыйсы килде</i>. Х.Камалов</p><p>9) <i>күч. гади с. </i>Бер сүзне күп тапкыр кабатлап сөйләү; нинди дә булса эшне яки хәлне кирәгеннән артык тикшерү.<i> Сез – зирәк егет, сездән зур кеше чыга ---. Халкыгызга зур хезмәт күрсәтә алырсыз ---, – дип, [ул] картларча озак изеп килә. </i>Г.Ибраһимов</p><p><b>2.</b> <i>и. мәгъ</i>. Икътисади, сәяси һәм рухи кысынлык, җәбер; эксплуатация.<i> Фашистлар изүе астында калган совет кешеләре каршында, немецлар изүе астында интегүче Европа каршында җинаять булыр иде. </i>Г.Әпсәләмов. <i>Ирегебезне югалтып, урыс изүендә дүрт йөз елдан артык җәфаланып яшәп, --- югалтуларны моңга салырга өйрәнгән халык без, татарлар. </i>З.Зәйнуллин. <i>Ул Үзәк һәм Көньяк-Көнчыгыш Европа халыкларын фашизм изүеннән азат итүче булды. </i>И.Мамаев</p><p> <b>Изә бару</b> Торган саен ныграк изү</p><p> <b>Изә башлау</b> Изәргә керешү. <i>--- ялгызлык хисе яңадан талкый, җанын баса, җанын изә башлады</i>. М.Хәсәнов. <i>– Берәүне дә күрәсем, яшисем килми, – дип, йодрыклары белән печәнне изә башлады.</i> Т.Нәбиуллин. <i>Башы белән буразна катысына барып төшкән корбанын шундук котырган эт кебек талый, таптый, изә башлады: – Менә сиңа! Менә сиңа! Безнең авылда бүтән җырламассың! </i>А.Хәлим</p><p> <b>Изә бирү </b>Бернәрсәгә дә игътибар итмичә изүне дәвам итү. <i>«Ниемә кирәк соң сез миңа?» – дип, Таптамыш [аю баласы] аларны [бака яфрагын] тәпие белән таптый, изә бирә.</i> Әкият</p><p> <b>Изә төшү</b> Тагы да ныграк изү</p><p> <b>Изеп алу </b>Кыска вакыт арасында, берара изү эшен башкару</p><p> <b>Изеп ату </b>Тиз генә изү; изелгән хәлгә китерү</p><p> <b>Изеп бетерү </b>Барысын да, бөтенесен дә изү; барысын да изелгән хәлгә китерү. <i>Без авылга барып кергәндә, инде аны таптап, изеп бетергәннәр иде. </i>А.Шамов. <i>Тирә-юньдәге бөтен бакчаларны таптап, изеп бетерделәр</i>. А.Гыймадиев. <i>Дару йотмыйча йокларга ятса, мендәрен изеп, эчен чыгарып бетерә. </i>А.Гыйләҗев</p><p> <b>Изеп җибәрү</b> Теләп, рәхәтләнеп изү. <i>[Хәсби:] Бераз бодай оным бар, иртә беләнгә коймак изеп җибәрербез. </i>К.Тинчурин</p><p> <b>Изеп килү</b> Электән, күптәннән дәвамлы рәвештә изү. <i>Рөстәм үзенең алдында туасы таңның яктылыгын сизеп уянырга хәзерләнгән кешене – үзен гомере буе изеп килгән караңгылыктан чыгарырга юл эзләүче Садрыйны күрде</i>. Һ.Такташ. <i>Ләкин үз халкын изеп килгән ак патшага (Россия хакимлегенә) каршы хәрәкәтләр хакында язарга базмый.</i> Ф.Галимуллин</p><p> <b>Изеп кую </b>Алдан изеп әзер итү яки тиешле хәлгә китерү. <i>Нәфисә апасы аларны ишек төбендә озатып калды: – Галимҗан, бик озак йөрмәгез, яме. Югыйсә, пилмәнем суынып бетәр. Камыр да изеп куярмын, Алла боерса</i>. Ф.Зариф. <i>Мөнәвәрә апаң бер пот он китереп китте. Төш вакытында ук изеп куйган идем</i>. Ф.Шәфигуллин</p><p> <b>Изеп ташлау</b> 1) Аннан-моннан, тиз-тиз генә изү</p><p>2) Уйламаганда, көтмәгәндә, бик каты итеп изү. <i>Кеше-фәлән күреп, үзенә әйтсәләр, җанымны чыгарганчы кыйнап, изеп ташлар бит. </i>Г.Камал</p><p> <b>Изеп тору </b>Һаман, бертуктаусыз изү. <i>Күк йөзен иртәдән бирле соры болыт баскан, түбәнәеп калган гөмбәз җанны изеп тора сыман</i>. Р.Зәйдулла. <i>Авылны урап кайткач күңеле булды, иртәдән бирле үзен басып, изеп торган моңсу уйлары таралып китте кебек.</i> Ф.Латыйфи. <i>Аңлап та, аңлатып та булмаган, бөтен аңны-зиһенне томалап, албастыдай изеп торган бу курку тойгысыннан аның йөрәге сулкылдап тибәргә тотынды ---</i>. Н.Фәттах</p></p>
</table>
</body>
</html>