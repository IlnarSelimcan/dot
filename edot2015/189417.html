 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БУША’У </b> <i>ф.</i>  1) Нәрсә дә булса өстендәге яки эчендәге әйберләрдән арыну, азат ителү. <i>Искене җимерү белән, мәйдан бушый, хәят эченнән бәреп чыгачак яңа куәтләргә юл ачылган була. </i>Г.Ибраһимов. <i>Бушаган ике кешелек бүлмәгә урнашсам, туктаусыз тәмәке көйрәтүчегә, аракы эчеп, былагайланып йөрүчегә юлыгырмын, дип курыктым. </i>М.Юныс. <i>Балыктан, иттән бушагач, бу матур калай савытлар һәр өйнең түренә гөл савыты булып менеп утырды. </i>Р.Батулла</p><p>2) Хуҗасыз, буш калу, караучысы, торучысы булмау. <i>Йорт бушау</i></p><p>3) Буш<i>,</i> вакант булу</p><p>4) Берәр төрле шөгыльдән, мәшгуль булудан туктау, азат булу. <i>Зур йортларда һәркөн берничә адәм, кар көрәп, өйдән – келәткә, келәттән абзарга-фәләнгә сукмак салудан, ишек төпләрен көрәүдән бушамый. </i>Г.Ибраһимов<i>. Каравылдан бушагач, Сөт бирермен үзеңә. </i>М.Җәлил. –<i> Бушап булмый… Умарталыкта эш </i>–<i> менә! </i>–<i> Гайнан кулы белән муенын сызып күрсәтте. </i>Г.Бәширов. <i>Кыска кичләрне, дәрестән бушагач, шәкертләр, симәнке, чикләвек сатып алып, әлеге почмак өстәл тирәсенә җыелдылар. </i>Ә.Фәйзи</p><p>5) Буш булу, файдаланудан туктау. <i>Әйдә, Мәрьям апай, үтүк хәзер бушады. </i>Ф.Кәрим</p><p>6) Хәрәкәтләнә алырлык, ирекле хәлгә килү. <i>Кул бушау</i></p><p>7) Тыгыз, кысан булудан туктау, иркенәю, йомшару. <i>Көпчәк шипы ләпшерәп төшкән, тәмам бушаган. </i>А.Шамов</p><p>8) Тартылып, киерелеп торудан туктау; салыну (бау, уен коралларының кылы һ.б.ш.).<i> Чәче тузган, каешы бушап, наганы тезенә чаклы асылынып төшкән</i>. Х.Камалов</p><p>9) <i>күч. </i>Физик хәлсезләнү, йомшау. <i>– Газизә! – дип кычкырган иде, тамагы буылды, тез буыннары бушап, креслога утырды</i>. Ш.Камал</p><p>10) <i>күч. </i>Арыну, котылу (уйлардан, борчулардан). –<i> Ярар, балам… йөрәгем бушады. </i>Г.Ибраһимов. <i>Ярсуы, дуамаллыгы басылган, тәне җиңеләеп, җаны-күңеле бушап, күзләре тоныкланып калган</i>... Г.Гыйльманов. <i>Күңеле бушап, җиңеләеп киткәндәй булды</i>. И.Гази</p><p> <b>Бушап алу </b>Кыска вакытка, азга гына бушау. <i>Чәчүләр бетеп, печәнгә төшкәнче, халык эштән берара бушап ала</i>. Н.Гариф</p><p> <b>Бушап бару</b> <i>к. </i><b>бушый бару</b>. <i>Җитте, җитте, туктагыз! Бушап бара нуктагыз... Әрләшәсез юктан сез!</i> Р.Харис. <i>Югыйсә, аның бушап барган күңеленә тагын кем якты уйлар, игелекле гамьнәр салыр?</i> Р.Шәрәфиев</p><p> <b>Бушап бетү </b>Тәмам, бөтенләй бушау. <i>Әхнәф белән Сәлахов бюро членнарының чыгып киткәнен дә, залның бушап беткәнен дә урыннарыннан кузгалмыйча көтеп утырдылар</i>. Ф.Садриев. <i>Әниемнең төсе итеп, Саклап киләм мендәрен. Йомшак кына, бушап беткән – Йомшара күңелләрем</i>. Б.Батталов</p><p> <b>Бушап калу </b>Тулысынча бушаган хәлгә килү. <i>Юныс морза, бушап калган чүмечне тупсабашка бирде дә, Сөембикә янына килеп, аягына төште. </i>М.Хәбибуллин. <i>Чикерткәнең капчыгы бик тиз бушап кала. </i>Ә.Еники. <i>Ишегалды бөтенләй бушап калды. </i>Ф.Хөсни. <i>Бушап калган шәһәргә дошман гаскәрләре кереп тула. </i>Татарстан тарихыннан хикәяләр</p><p> <b>Бушап китү </b>Кинәт бушау. <i>[Анастасиянең] --- аяк буыннары бушап китте, башы әйләнде. </i>М.Хәбибуллин. <i>Аның [Бүре Әскыйның] рәвешен күргәч үк, нервлар туарылып, бушап китә. </i>М.Мәһдиев. <i>Егетнең чиләк кырыен тоткан кулы бушап китте һәм түбән салынып төште. </i>Ә.Гаффар. <i>Чәмәт кинәт, баш миендәге бер шөребе бушап китеп, урындык өстенә ыргып менде ---.</i> Х.Сарьян</p><p> <b>Бушап тору </b>1) Әлегә, бераз вакытка бушау. <i>Бүгеннән башлап, бер-ике атна ул клиника ваемнарыннан бушап торачак</i>. М.Маликова. <i>Тугыз мәчетнең берсе дә бушап тормаган</i>. К.Миңлебаев</p><p>2) Еш, әледән-әле бушау. <i>Кешеләрнең кесәләре бушап тора, Кибетләрнең киштәләре бушап тора, Дәүләтләрнең казналары бушап тора – Тик тәхетләр генә бушап тормый</i>. Г.Афзал</p><p> <b>Бушый бару </b>Торган саен ныграк бушау</p><p> <b>Бушый төшү</b> Бераз бушау. <i>Чәй тәмамлангач, өстәл өсте шактый бушый төшкәч, кыз Фәргатьне, җай гына култыклап алып, озата чыкты ---. </i>Ф.Бәйрәмова</p></p>
</table>
</body>
</html>