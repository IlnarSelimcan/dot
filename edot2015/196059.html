 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИМҮ </b> <i>ф.</i> 1) Иренне, телне эчкә таба хәрәкәт иттереп, имчәктән, имгечтән сөт суыру. <i>Ә бәрәннәрнең ояты юк; инде үзләре сарык булып килүгә карамастан, сәгать саен диярлек, әниләрен чөя-чөя имәләр иде. </i>В.Нуруллин. <i>Әниләрегезнең күкрәгенә башыгызны салып ими имеп ятулар, имеп, иреннәрегездәге сөт тамчысын ялап алырга да хәлегез калмыйча, изрәп йоклап китүләр, --- – берсен-берсен дә күрмәгәнсез шул сез. </i>Ф.Яруллин. <i>--- үрдәкборынның бәпкәләре нибары 13–14 көн эчендә чыга, ә сөтне алар 3–4 ай имәләр. </i>Кызыклы физиология</p><p>2) Тере организмдагы яки берәр әйбердәге кан, сүл һ.б.ш. сыекчаны үзенә җыю, суыру<i>. --- Күбәләк һәм умарта корты чәчәкләрдән бал имәләр. </i>Г.Тукай. <i>Күрәзәче әйткән: – Синең киленең – юха җылан, шул йоклаганда сиздерми генә синең угылларыңның канын имә, кибектерә, үтерә бара! – дигән. </i>Р.Батулла. <i>Томаланып беткән болытлы көн, пыскак яңгыр, буш урамнар, һәр ягыннан тараеп кысылган буш дөнья – һәркайсы йөрәгемне кысып, канымны имгән кебек. </i>Табигать белеме</p><p>3) Шешә, фляжка һ.б.ш. нәрсә авызыннан сыекчаны йоту, эчү. <i>Шешә имеп торучы егет мәлҗерәгән күзләрен акайтып Нәҗипкә текәлде. </i>З.Фәтхетдинов. <i>– Әй, шайтаннар! – дип, көчкә кычкырып җибәрә алды. Хәнҗәров --- шундук пружинадай өскә калкынды. Самакат тыныч, кымшанмады: баклашканы имә иде. </i>Х.Камалов</p><p>4) <i>диал. </i>Каты нәрсәне авызга кабып, төкерек белән юешләп суыргандай итү. <i>Карандашымны да авызыма кабып суыра-суыра имдем. </i>Н.Дәүли. <i>Ул [Лена] үзенең камыт кебек кәкре аякларын кулы белән авызына кадәр тартып китереп, аяк бармакларын имеп ята. </i>Ф.Яруллин</p><p>5) <i>диал. </i>Тел һәм иреннәрне эчкә таба хәрәкәтләндереп, конфет, шикәр һ.б.ш. нәрсәләрне суырып ашау. <i>Өстәлдә яткан пычакны алып, Хәйрүш тә үзе китергән шпикны кисеп салды. Лыч-лыч итеп дуңгыз маен имделәр. </i>Я.Зәнкиев</p><p>6) Тәмәке, сигарет һ.б.лардан төтен суыру. <i>Тәмәкене күп имүдән хыр-хыр килгән тавыш исә һаман үзенекен тукый ---. </i>З.Фәтхетдинов. <i>Тартырга юк, энем, үләм, билләһи. Төтен имү бәхетләренә ирешә алмыйча дөньялардан китте Низами, диярләр инде... </i>Б.Камалов</p><p>7) <i>күч., гади с. </i>Алдашу, хәйлә юлы белән (яшертен) кеше акчасыннан, байлыгыннан файдалану. <i>[Мөгълифә:] Менә Әптерәшит белән дә белешләнсәң ---, ике яктан да имеп ятырсың. </i>Г.Камал. <i>[Күзлекле:] Әтиең, Хафиз бай, дөньяны күп имгән инде. </i>Н.Әсәнбаев. <i>Имә белсәң, җир астын таларга гына өйрәнгән нефтьчеләрдән ун имчәк таба аласың! </i>А.Гыйләҗев</p><p>8) <i>күч., гади с. </i>Кеше хезмәтеннән файдалану, кеше исәбенә байлык туплау, баю. <i>– Ай нәзберек безнең җизни-түрәләр! Халыкны имеп тешләре бозыла бугай ---, – диде Лена. </i>Н.Гыйматдинова. <i>Шакир белән озак сүз киткәч, Шәңгәрәй аны имеп калырга, үзенең комга төртелгән көймәсен секретарьдән кузгалттырырга чамалады. </i>Г.Ибраһимов. <i>[Ул] Әпипәнең бөтен маен имеп бетергәннән соң, Чистай пристаненда, кара җәяү калдырып, ташлап киткән, ди, тагын. </i>Г.Бәширов // Гомумән, кемдер яки нәрсәдер хисабына баю. <i>Күп имгәттек җирне. Имәсен имдек ---. </i>Ә.Гаффар. <i>Авыл нигә хәерче? Чөнки аны шәһәр имә. --- Аны Ленин бабай да имде, Сталин да, Хрущёв та. </i>З.Мәхмүди</p><p> <b>Имә башлау</b> Имәргә тотыну</p><p> <b>Имә бирү</b> Бернәрсәгә карамастан имүне дәвам итү</p><p> <b>Имә тору </b>Шактый вакыт имү. <i>Бала бераз киреләнеп маташканнан соң, имчәкне дә алды. Имә торгач, йоклап ук китте. </i>Г.Галиева</p><p> <b>Имеп алу</b> Тиз арада, аз гына имү</p><p> <b>Имеп бару </b>Һәрдаим, системалы имеп бетерергә өлгерү</p><p> <b>Имеп бетерү</b> Ахыргача, беткәнче имү. <i>Әтәчләнмә, Шадра! Мин түгел, алар үзләре сыйлаячак безне. Тимә! Бар, тереклек суыңны имеп бетер. </i>Җ.Рәхимов. <i>Ул үзе – әнә нинди дәү кәҗә, ә бәтие берәү генә. Димәк ки, ул аның җилененә төшкән сөтне имеп бетерә алмый. </i>Р.Фәизов. <i>Туйганчы имезмәделәрме, әллә бозау үзе, туеп, анасының сөтен имеп бетерә алмый туктадымы, аны бер читкә алдылар да, Хәтирә сыерны иркәләп кенә саварга утырды</i>. М.Әмир</p><p> <b>Имеп калу</b> Мөмкинлектән файдаланып күбрәк имәргә омтылу. <i>Кулыңа төшкәндә имеп кал, мине дә буш калдырмассың. </i>Г.Камал</p><p> <b>Имеп карау</b> Имәргә тырышу.<i> Hy колхозларны имеп тә карыйлар инде, сөлектән бер дә ким түгелләр!</i> З.Фәйзи</p><p> <b>Имеп килү</b> Озак вакытлардан бирле имү</p><p> <b>Имеп китү </b>Кинәт имә башлау. <i>Озынча ак төргәктән кечкенә генә бит күренә. Күзләре йомык, ә менә иреннәре әле бер, әле икенче якка кыйшая иде. Ашыйсы килә. Әмма тиз генә имеп китә алмады. </i>М.Маликова</p><p> <b>Имеп кую</b> 1) Алдан имү. <i>Үги инәнең кызы күрә дә моны инәсенә әйтә: «Әй инәй, безнең кара сыерның сөтен үги кыз имеп куя икән, шуңа күрә аның сөте юк», – ди.</i> Әкият</p><p>2) Бер тапкыр имү, суыру хәрәкәте ясау. <i>Янә, күкрәк тутырып, трубкасын имеп куйды Сталин</i>. Р.Мөхәммәдиев</p><p> <b>Имеп тору </b>1) Һәрвакыт, бертуктаусыз имү. <i>Миен-йөрәген сызлавык сыман имеп торган авыр уйларыннан арыныр өчен, кат-кат дога укып та карады, юк шул, йокы алмады. </i>Ә.Хәсәнов</p><p>2) Әле, хәзерге вакытта имү. <i>– Тучно күрдем, бозау әнисен имеп тора иде, – диде Әдәс ---. </i>Х.Камалов</p><p> <b>Имеп яту</b> <i>сөйл. </i>Күптәннән, озак вакытлар дәвамында имү. <i>[Хурия:] Кайберәүләрнең, балалары барлыгын яшереп, хөкүмәтне бер яктан, улларын икенче яктан мыштым гына имеп ятканын ачыкларбыз. </i>А.Гыйләҗев. <i>Аның [йортның] иң соңгы хуҗасы бу тирәләрнең канын имеп яткан эшкуар булган. </i>З.Фәтхетдинов. <i>Әмир белән Мисхәт сөйләшкәнне тыңлап торган диярсең, Шаһи-Морат боларның сүзен элеп алып китте: – Сезне еллар буе талап-имеп яткан Җантуриннар Себер ягына качты</i>. В.Имамов</p></p>
</table>
</body>
</html>