 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АКТАРУ </b> <i>ф.</i>  1) Бергә торган әйберләрнең билгеле тәртибен бозу, бутау, чуалту</p><p>2) Әйберләр арасыннан нәрсә дә булса эзләү. <i>Өйгә кайтып, кәрҗинемне төбенә кадәр актардым. Кәрҗинемне актарган чакта, әллә нихәтле кирәкмәс әйбернең төялеп килгәнлеге мәгълүм булды.</i> Гали Рәхим. <i>Ялгызы гына калгач, сандыкларын актарырга тотынды, инде күптән кимәгән ефәк күлмәкләрен тартып чыгарды</i>. Г.Шәрипова</p><p>3) Җир астында яткан нәрсәләрне казып чыгару, береккән, ябышкан нәрсәләрне бер-береннән аеру, куптару, ермачлау. <i>Кышын түгелгән чүп өемнәрен актарабыз. Шаккатырлык матур бизәкле ташаяклар килеп чыга алардан.</i> Ш.Маннур. <i>Үрдәкләр, борын очлары белән күл төбен актарып, бүтәкәләренә ком тутыралар.</i> К.Нәҗми. <i>Гаярь егетләр тау-ташларны актарып юл салганнар.</i> Мәдәни җомга </p><p>4) Зур күләмле итеп каеру, куптару, ермачлау. <i>Чи калган җирдә сабан төрәне мул итеп актарган кәсләр тезелеп ята. </i>Мәдәни җомга</p><p>5) Нәрсәне дә булса тузгыту, туздыру; пыран-заран китерү. <i>Янган өйләр көлен актара җил, Зур кайгы бар төсле аңарда. </i>З.Мансур. <i>Кулына кисәү агачы тотып мич актара торган Гөлбаһар абыстай, үзенең корымга буялган кулларын аларга күрсәтәсе килмичә, оялып, алъяпкыч аша гына сузды</i>. М.Гали</p><p>6) Китап, дәфтәр кебек нәрсәләрнең кирәкле урыннарын эзләп, ачып карау. <i>Шул вакытта мин кулыма китап алам, аның изге сәхифәләрен актарам</i>. Г.Тукай. <i>Бикмулла куен кесәсенән чуар тышлы озынча бер дәфтәр чыгарды да, бармакларын төкерекләп, актарырга тотынды</i>. Г.Бәширов. <i>Күгелҗем төстәге кыштырдап торган битләрне актарам. Бу – XVIII гасырның башында гына Россиядә эшләнгән мәгълүм күксел кәгазь.</i> М.Госманов </p><p>7) <i>күч</i>. Карап чыгу, күздән кичерү, күз белән айкап чыгу. <i>Күзләрем бөтен пароходны актардылар, --- пристаньга төштеләр һәм анда Хөршитне таптылар.</i> Ф.Әмирхан</p><p>8) <i>күч</i>. Баштан үткән хәлләрне, вакыйгаларны искә төшерү, хәтердә барлау. <i>Ләкин инде аның күңеле бер дә ала торган нәрсәдә түгел, моннан биш сәнә мокатдәм булган вә үткән хатирәләрне актаруда иде.</i> М.Гафури. <i>Фикер әллә кайларда сәяхәт кыла ---. Күңел сандыгымның төбендә сакланып калган алтын бөртекләрен, акрын-акрын актарып, берсе артыннан берсен казып чыгарам</i>. Гали Рәхим. <i>– Акланмады минем ул өметләрем, – дип авыр көрсенде Әпсәләм. – Газаплама үзеңне, актарма иске җәрәхәтләреңне.</i> Г.Шәрипова</p><p>9) <i>күч. </i>Нинди дә булса көчле хисләр кузгату, берәр хис, рухи халәт хасил итү. <i>Бу күз карашлары нидер эзли аңардан, алар аны һәрьяктан капшый, аның күңелен актара, йөрәгенә сузыла. </i>А.Сафин</p><p>10) <i>күч</i>. Тикшерү, җентекләп карап, ачыклап чыгу. <i>– Мондый закон бармы? Шәригать бармы? Мин һәммәсен актарырмын!.. </i>Г.Ибраһимов</p><p>11) <i>күч</i>. Бик зур эшләр башкару, булдыру. <i>Их, аның урысчасы, укымышы тагын да көчлерәк булса, ул таулар актарыр иде, ди</i>. Г.Ибраһимов </p><p>12)<i> күч</i>. Зур булдыклылык күрсәтү, мал-байлык табу артыннан чабу. – <i>Безнең Сөендекне дә үз бригадаңа чакырмадың, энекәш, дип йөргән буласың үзең. – Аңа болай да җиткән, трактор белән дә, ферма үгезләрен үстереп тә дөньяны актара</i>. Мирас</p><p> <b>Актара башлау </b>Актарырга тотыну. <i>– Әй, туктагыз әле, – ди Нәзирә һәм тиз генә сумкасын актара башлый</i>. Ф.Яруллин</p><p> <b>Актара төшү</b> Беркадәр, бераз актару; тагын да актару. <i>Тимергалиевнең болай да тынгысыз күңелен тагын да актара төшә</i>. Г.Исхакый</p><p> <b>Актарып алу </b>Кыска вакыт эчендә, тиз арада актару. <i>Моннан өч-дүрт ел элек, комсомолда эшләгәндә, дус кызына язган хаты иде бу. Кайлардан актарып алган бу хәйләкәр төлке!</i> Г.Бәширов </p><p> <b>Актарып ату </b>1) Тиз генә, аннан-моннан актару</p><p>2) Кинәт актару. <i>Ул да булмады, кемнеңдер карлыкканрак тавышлы моңы бәгырьләремне актарып атты</i>. Р.Бәшәр </p><p> <b>Актарып бетерү </b>Бөтенләй яки барысын да актару, тәмам тәртибен бозганчы актару. <i>Газинур --- автомашиналарның тәгәрмәчләре һәм чылбырлы тракторлар актарып бетергән киң урамның аргы башына таба йөгереп китте</i>. Г.Әпсәләмов. <i>Кызлар бар булган байлыкларын актарып бетерделәр һәм бер тукыма кисәге таптылар</i>. Г.Шәрипова</p><p> <b>Актарып җибәрү </b>Актарырга тотыну, актара башлау. <i>Башмак йорт уртасына өеп куйган кар йомгагын туздыра, мөгезе белән актарып җибәрә</i> <i>– тәүфыйксыз малайлар кебек шаяра</i>. М.Әмир </p><p> <b>Актарып ташлау </b>1) Рәттән бөтенесен дә актару, тәртипсез тарату. <i>Хәят, гадәтенчә, комод тартмаларын актарып ташлады да йөз кат күргән нәрсәләрен йөз дә беренче кат күздән үткәреп чыкмакчы булды</i>. Ф.Әмирхан</p><p>2) Актарып, ишеп төшерү. <i>Ул, күз ачып йомганчы, өстендәге саламнарын актарып ташлады. </i>Г.Ибраһимов</p><p> <b>Актарып тору </b>Бертуктаусыз, гел, һәрвакыт актару. <i>Әгәр дә бар икән иреңнең акчасы, нигә аны актарып торырга. Кирәк икән – үзе бирер</i>. Т.Миңнуллин </p><p> <b>Актарып чыгару </b>1) Кайдан да булса нәрсәне дә булса актарып алу. <i>Әйтерсең лә күктән яшен ташы төшеп, аны шулай чәрдәкләп, чәчеп ташлаган, җир астыннан бәргән ялкын барысын өскә актарып чыгарган</i>. Ф.Бәйрәмова</p><p>2) Югалган яки онытылган нәрсәне эзләп табу. <i>[Нәгыйм] Мич башыннан күгәреп беткән ышкы актарып чыгарды.</i> Г.Ибраһимов</p><p>3) <i>күч. </i>Электә, үткәндә булган хәлне, эшне торгызу, казып чыгару, аның асылын ачыклау. <i>Моннан биш ел элек булган бер эшне актарып чыгарып, хөкемгә биргәннәр</i></p><p> <b>Актарып чыгу </b>Барлык нәрсәләрне, барысын да берәм-берәм яки башыннан ахырына кадәр актару. <i>Ләкин, кемнәндер хат көткән кебек, килгән хатларны һәрвакыт игътибар белән актарып чыга</i>. И.Гази. <i>Ул китапны актарып чыкты да янәшәсенә куйды һәм күзләремә карады.</i> Казан утлары</p></p>
</table>
</body>
</html>