 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ӘЙ</b>  <i>ы.</i>  <b>1. </b>1) Кемгә дә булса эндәшкәндә, аны чакырганда, кисәтеп мөрәҗәгать иткәндә әйтелә. <i>Әй, әй... исемең ничек әле? </i>Д.Аппакова. <i>Әй, Ефим агай! </i>Г.Гобәй. <i>Аңа исеме белән дәштеләр: – Әй, Гайфуллин! </i>Г.Бәширов // <i>сөйл. </i>Хатын кешенең иренә эндәшү сүзе. <i>[Хатын] Әй, сиңайтәм, кеше алдында алай бөһтаннар ягып, мине харап итмә инде!</i> Г.Камал</p><p>2) <i>шигъ. </i>Эндәш сүзләр алдында кулланылып, сөйләмнең эмоциональлеген арттыра. <i>Әй чәчкәләр, сезгә кемнәр дуслар? </i>М.Гафури. <i>Әй яшьлегем, яшьлегем, Яшьлегем – гүзәллегем... </i>Н.Исәнбәт. <i>Әй бүрекле баш, шушындый куе урманда япа-ялгызың гына, курыкмыйча, батырланып ничек йөрисең? </i>А.Алиш</p><p>3) Нәрсәне дә булса искә төшергәндә яки ялгышны дөресләп, төзәтеп әйткәндә кулланыла. <i>Шәмсия карчыкның малае өйләнеп башка чыкты. Әй, син аларны белмисең бит әле... </i>Ә.Фәйзи. <i>--- Хисами кода, әй, ялгыш әйтәм, Хисами бай ---. </i>Г.Камал</p><p>4) Үкенү, көенү, борчылу, газаплану, кайгыру, сызлану, әрнү һ.б.ш. хисләрне белдерә. <i>Әй туган! Син тагы кан түккәнсең икән! </i>Г.Ибраһимов. <i>Әй бала, бала, үзәгемә үтәсең лә!.. </i>А.Шамов. <i>Әй, хәзер Садретдиным исән булса иде! – дип көрсенгән иде бит. </i>Ә.Фәйзи. – <i>Әй! – диде кыз, нык әрнү белән. – Бер машина бәргән иде... </i>Ф.Яруллин</p><p>5) Көчле теләкне белдерү өчен кулланыла. <i>Әй, шуның, ичмасам, бер учы гына минеке булса, ә?! </i>А.Әхмәт. <i>Әй җырлыйсы килә шушы җырны... </i>Һ.Такташ</p><p>6) Шатлану, шатлыклы гаҗәпләнү, күңел күтәренкелеге, куану, шаккату, соклану, канәгатьлек хисен белдергәндә, мактанганда кулланыла. <i>Әй, халык шат! Һәммәсе уйный, көлә. </i>М.Гафури. <i>Әй, рәхәт җәйләре! </i>Н.Исәнбәт. <i>Әй, арышы, бодае Дулкынланып тора бит... </i>Г.Гобәй. <i>Әй, алтын да инде минем хатын. </i>А.Әхмәт</p><p>7) Курку, кот очу, шүрләү, шомлану, шикләнү, шөбһәләнү хисләрен белдерә. <i>[Бәдига:] Әй илаһым, алты бала белән, шулай ук, суда гарык булырмынмы икәнни!..</i> К.Тинчурин</p><p>8) Кемне дә булса кызгану, юату, теләктәшлек хисләрен белдерә. – <i>Әй балакай, балакай! – диде Фәтихәттәй, аны кызганып. </i>Г.Әпсәләмов. <i>Әй мескенкәем, кем кыйнады? </i>А.Әхмәт. <i>Әй карт, бер дә кайгырма... </i>Һ.Такташ</p><p>9) Санга сукмау, искитмәү, нәфрәтләнү, җирәнү хисләрен белдерә. <i>Әй, бөтен кешене кызгана башласаң... </i>Ф.Яруллин. <i>Әй, чукынып китсәң иде шул казнаң белән!.. </i>Т.Гыйззәт.<i> Әй тавык баш! Шуны да белмисеңме?</i> Г.Ибраһимов. <i>Әй, булган – беткән. </i>З.Хәким</p><p>10) Кемне дә булса кимсетеп, аннан көлеп, ирония белән әйткәндә кулланыла. <i>Әй җебегән! </i>И.Гази. <i>Әй хәчтерүш. Кеше рәтендә йөрисең шунда. </i>Ф.Яруллин</p><p>11) Уңайсызлану, оялу, курку һ.б. сәбәпләр аркасында берәр нәрсә эшләргә каршы булганда әйтелә. <i>Әй лә, җырламыйм ла --- оялам. </i>М.Гафури.<i> Әй лә, кайтмыйм, әти ачулана, ул бит мине кыйнар, мине куар. </i>М.Гафури</p><p>12) Кемгә дә булса шелтә, ризасызлык белдергәндә, аны оялтып әйткәндә кулланыла. <i>Әй хәзрәт, хәзрәт, Оят кирәк иде әзрәк. </i>Т.Гыйззәт. <i>Әй, теш корты булдың ич... </i>Г.Бәширов</p><p>13) Әйтелгән фикернең дөреслегенә ышанмауны, бу хакта әйтелгән сүзне кирәксенмәүне белдерә. <i>Әй, юкны сөйләп тормасана. </i>Д.Аппакова. <i>Әй, юк әйбер сөйлисең. </i>Ш.Камал</p><p>14) Җырларда ялгаучы иҗек буларак кулланыла. <i>Әй бөдрә тал, бөдрә тал, җанкаеңны каршы ал! </i>Я.Зәнкиев. <i>--- ай, уймаккай кебек сызылып ага Ашказаркай суның агышы, Әй-й, --- Ашказаркай суның агышы... </i>Г.Әпсәләмов</p><p><b>2. </b><i>кис. функ. </i>Кабатланып әйтелә торган һәр сүз алдыннан килеп, эшнең, хәлнең интенсивлыгын арттыра, аңа көчәйтү төсмере өсти. <i>Әй пешерде, әй пешерде, Әй пешерделәр, туган! </i>Ф.Бурнаш. <i>Туктауга, әй китте шау-шу, әй китте шау-шу! </i>Г.Гобәй. <i>Әй шуам, әй шуам. </i>Ф.Яруллин. <i>Әй тотына кайгыртырга, әй кыштырдый, әй сөйләшә башлый ана каз! Бер әкәмәт инде. </i>Г.Бәширов</p></p>
</table>
</body>
</html>