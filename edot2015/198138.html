 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КА’ЙДА</b>  <i>а.</i> <b>1.</b> 1) Кемнең яки нәрсәнең урынын ачыкларга теләп бирелгән сорау җөмләдә кулланыла. <i>Су анасы мин, китер, кайда минем алтын тарак? </i>Г.Тукай. <i>Солтан Уразбаев иптәш бу палатада булса кирәк, аның ятагы кайда икән? </i>Г.Ибраһимов. <i>Ә минем бабаем кайда соң? </i>Г.Гобәй</p><p>2) Нәрсәнеңдер булмавына гаҗәпләнү, көенү белдереп әйтелгән сорау-өндәү җөмләләрдә кулланыла. <i>Чәй эч, дип сөйләнәсең дә, кайнаган самавырың кайда соң синең? </i>Р.Ишморат. <i>Кайда ул картның элекке гөл кебек яшь чаклары? </i>Н.Исәнбәт</p><p>3) Нилектән, ник, ни өчен. <i>Бу хәлләрнең, бу черүләрнең сәбәбе кайда? </i>Г.Ибраһимов</p><p>4) <i>ялг.</i> Кая. <i>Калтырыйм, куркам: «Ходай! – дим. – Инде мин кайда барыйм?» </i>Г.Тукай. <i>Кайда гына качып котылыйк, дип кычкырып карады, ләкин артык курку сәбәпле, кеше ишетерлек тавыш чыгара алмады. </i>Ф.Әмирхан. <i>Кемдә торасың, кайда урнаштың? </i>Г.Бәширов</p><p>5) Төшенчәләрне капма-каршы куеп, «анда»–«монда» мәгънәсендә кулланыла. <i>Германия кайда да, без кайда. </i>И.Гази</p><p><b>2. </b><i>рәв. мәгъ. </i>1) Кайсы урында, кай җирдә, нинди урында. <i>Үзенең кайда икәнлеген чак-чак аңлады. </i>Ш.Камал. <i>Димәк, сезгә дә сыер алудан элек аны кайда асрау турында уйларга кирәк икән. </i>Ә.Еники. <i>Әмма синең белән бу дипломатия өлкәсенә бик тирән кереп китмичә, менә нәрсәне аңлап җиткерик әле: кайда төп көч, икенче фронттамы, әллә үзебездәме? </i>Г.Бәширов</p><p>2) Кай урында булуга карап, урынына карап. <i>Башым минем тиле булса да, карчык, кайда бөгелергә, кайда югары торырга икәнен белә ул. </i>А.Шамов</p><p>3) «Кайсы урында булса да», «тагын да» мәгънәләрен белдерә. <i>Мондый хуш исле болыннар безнең колхозлардан башка тагын кайда бар икән? </i>Ә.Исхак</p><p>4) «Бик күп җирдә», «теләсә нинди урында», «кая теләсә, шунда» мәгънәләрен белдерә. <i>Мин тәмам гиздем җиһанны, – кайда, кайда йөрмәдем. </i>Г.Тукай. <i>Кайда гына йөзми, кайда гизми салчы белән юлчы башлары. </i>Н.Исәнбәт. <i>Мин кайда гына булмадым, бу кадерле рәсемне кайда гына күрмәдем, аның бөек исемен кайда гына ишетмәдем. </i>А.Шамов</p><p>5) «Нинди генә урында, кай җирдә генә булмасын» мәгънәләрен белдерә. <i>Аңа кайда да бер… төрмәдә дә ач, монда да ач. </i>И.Гази. <i>Кайчан гына, кайда гына очрашмасыннар, хәзер эт кебек үзара эләгешергә генә торалар. </i>Г.Ибраһимов</p><p>6) <i>әнә, менә </i>алмашлыклары белән килеп, игътибарны мәсьәләнең асылына, предметның төп урынына юнәлдерә. <i>«Вәт, – дип уйлыйм мин эчемнән генә, – чын дуслык менә кайда беленә ул». </i>А.Шамов. <i>Ә, менә кайда утыралар икән алар. </i>Ф.Бурнаш. <i>Менә егетлек кайда, ике үрдәк очрады, икесен дә атып төшерде Әхмәт. </i>М.Фәйзи</p><p>7) Җөмләнең тиңдәш кисәкләре алдыннан кабатланып килеп, «бер урында», «икенче урында…» дип саналып китә. <i>Кайда ат белән, кайда җәяүләп, авылдан авылга бер ун көнләп йөрде ул. </i>И.Гази</p><p><b>3. </b><i>мөн. сүз мәгъ. </i>Баш җөмләдәге <i>шунда, анда</i> алмашлыгын ачыклап, иярчен урын җөмләне баш җөмләгә ияртү өчен кулланыла. <i>Аларны кайда күрсәң, шунда үтерергә, ди. </i>Г.Ибраһимов. <i>Кайда иң батыр, иң чыдамлы сугышчылар кирәк – гвардиннар шунда. Менә бит ул, кайда нечкә, шуннан өзелә. </i>Т.Гыйззәт.<i> Кайда баксаң, анда тулган сәүдәгәр. </i>Г.Тукай</p><p><b>4. </b><i>кер. сүз мәгъ. </i>Я булмаса, һич югында, әйдәле бер. – <i>Кайда, йөгәнне алып бир әле монда, – дип, ат җигәргә кереште. </i>М.Гафури. <i>Кайда, монда ике кешегә сыра китер әле. </i>Г.Камал.<i> Кайда, кайсыгызның учына салыйм. </i>М.Фәйзи</p><p><b>5. </b><i>кис. функ. </i>1) Хәбәре исем фигыль белән белдерелгән тойгылы җөмләдә эш-хәлнең үтәлү мөмкинлеге булмауга басым ясый. <i>Кайда әле барып җитү. </i>М.Гафури. <i>Кайда аңлау миңа! Бер сүз дә аңламыйм. </i>Г.Тукай. <i>Кайда монда килү, өйгә дә көчкә генә кайтып җиттем. </i>Г.Камал. <i>Ю-ю-юк, җәяү килә алу кайда. </i>М.Фәйзи</p><p>2) Раслау, хуплау төшенчәсен көчәйтеп килә. <i>Кайда ул картаймаган. </i>Ш.Камал</p><p>3) Үзе генә яки көчәйткеч сүзләр белән бергә килеп, мөмкин булмау, юклык мәгънәсен белдерә. <i>Миңа уку кайда ул</p></p>
</table>
</body>
</html>