 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙӨГЕРЕК</b>  <i>с.</i> <b>1.</b> 1) Кызу йөгерә торган; елдам, җитез. <i>Исемле йөгерек ирләр бүген көчләрен сынашмакчылар.</i> Г.Ибраһимов. <i>Ренат рәсем төшерергә бик ярата. Ул кызылармеецлар ясый, өйләр ясый, йөгерек атлар да эшләп куя.</i> А.Алиш // Хәрәкәт итү тизлеге көчле булган. <i>Озакламый җылы яз да үзенең купшы фаэтонында килеп җитәр, тәрәзәләрдән кояш нурлары сибелер, стеналарда ап-ак йөгерек шәүләләр биешә башлар. </i>А.Расих // Йөгерешеп, куышып уйный торган. <i>Яшьләр биеп, йөгерек уеннар уйнап арыгач, ял иткәндә әйтешкән иң үткен, иң җор сүзләр – Каимәнеке.</i> С.Хафизов</p><p>2) Тиз ага торган. <i>Баһаветдин исә аны күрмәде дә: бер чибәркәй белән инеш ярына иңгә-иң утырган да учак яктысы төшкән йөгерек агымга чәчәк таҗларын өзеп ата-ата уйный иде.</i> Т.Әйди. <i>Каерылып үлән үскән тын яткылны урталай ярып аккан йөгерек инеш каядыр кояш баешына ашыга.</i> Җ.Рәхимов. <i>Мул сулы, йөгерек елга ярындагы болында көне-төне учаклар дөрли. </i>Ф.Латыйфи // Тиз исә торган. <i>Нәкъ шул мәлдә йөгерек таң җиле, яфракларын шыбырдатып, өянкенең сак йокысын ачты.</i> М.Галиев</p><p>3) Хәрәкәтчән, җитез; өлгер, елгыр. <i>[Галәү] «Әпипә!» – дип кычкырды һәм кулларын югары күтәреп, бармакларын шартлата-шартлата, җиңел, йөгерек адымнар белән түгәрәк әйләнеп биеп китте.</i> Н.Фәттах. <i>Аның --- тегү-чигүгә кулы йөгерек.</i> М.Хәсәнов</p><p>4) <i>күч.</i> Уйнаклап торган, ялт-йолт иткән. <i>Ә йөзгә – ачык чырайлы, күзләре йөгерек, утлы күмер сыман әллә каян балкып көлеп тора.</i> Р.Мөхәммәдиев. <i>Миңа эчке бер дошманлык белән йөгерек караш ташлап алды. </i>Ф.Углов. <i>Кечкенә кара күзләре борчулы, йөгерек.</i> Т.Галиуллин</p><p>5) <i>күч. </i>Өстән-өстән генә булган, эчтәлегенә бик төшенеп тормаган</p><p>6) <i>күч.</i> Кыска, ашык-пошык; тиз арада булып узган</p><p>7) <i>күч.</i> Тиз, җиңел һәм күп язган. <i>[Матушкинның] Йөгерек алтын каләмен редакциянең иң каныгучан кешесе – җаваплы секретарь, күзлекле Хафизов кына туктатса туктата алыр иде. </i>Ә.Мушинский</p><p>8) <i>күч.</i> Шома, тиз, җиңел. <i>[Зөннар] Эштә дә бик җитез, урыс димәссең, теле дә йөгерек. </i>Р.Батулла. <i>Ширәмәтовтан алып, кәгазен карыйм: язуы йөгерек, гайрәтле, яшен эзе күк.</i> Ә.Гаффар. <i>[«Муса» романы] Ана телендә нәшер ителгәне, калын китап булуга карамастан, отышлырак, милли бизәкләр, тапкыр сүзләр, уңышлы җөмләләр хисабына җиңелрәк, йөгерегрәк укыла. </i>Казан утлары</p><p><b>2.</b> <i>рәв. мәгъ. күч.</i> Тиз-тиз, төртелмичә (мәс., уку). <i>Бәйрәмхан аны: – Йөгерек укыдың, дөрес укыдың, хәрефне әйбәт таныйсың икән, – дип бүлдерде.</i> М.Хуҗин</p><p><b>3. </b><i>и. мәгъ.</i> 1) Чабыш өчен махсус өйрәтелгән ат. <i>Чын йөгеректә сын булмас, Чын сылуда миң булмас. </i>Мәкаль</p><p>2) <i>сир. гади с. </i>Бик тиз йөгерә (чаба) алган кеше. <i>Кая ул йөгерек артыннан җитү</i>. Әкият</p><p><b>4.</b> <i>хәб. функ.</i> Күз алдыннан, яннан тиз үтеп китү турында. <i>Яшел уйсулыкны, чиста каеннарны күреп рәхәтләнергә өлгермисең, автобус аларны җәһәт үтеп китә – безнең төбәкләрдә дә юллар йөгерек икән</i>. М.Хужин</p><p> ◊ <b>Йөгерек акыллы</b> <i>к.</i> <b>йөгерек зиһенле</b>. <b>Йөгерек зиһенле </b>Бик үткен, зирәк. <i>Аягың җитез, зиһенең йөгерек, кулың нык? --- авызың биктә булсын!</i> Ф.Латыйфи. <i>Җөдә – йөгерек фикерле бала.</i> Т.Әйди</p></p>
</table>
</body>
</html>