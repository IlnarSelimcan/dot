 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИШҮ</b>  I  <i>ф.</i> <b>1.</b> 1) Өелеп, оешып торган яки төзеп-корып куелган нәрсәләрне таркатып җимерү, аудару. <i>Бала-чагалар тезелешеп йоклаган урын-җир өстенә сандык өстенә өеп куелган юрган, мендәр, ястык, киез ише нәрсәләр дә ишеп төшерелгән. </i>М.Хәсәнов. <i>Баш күтәрүчеләрне тәмам буйсындыру нияте белән, Александр бөяне ишеп, суны агызырга куша. </i>А.Муранов</p><p>2) <i>күч. мыск.</i> Билгеле бер эшкә тотынып та аны башкарып чыкмау, эшне бозу. <i>Абрар сүзен очлап үз урынына үткәндә, иптәшләре чәнчештергәләп калдылар аны артыннан: – Ну-у, бирдең дә соң!.. Иштең... </i>М.Хәсәнов. <i>«--- анда халык җыелган. Мин күз генә салдым да шунда ук синең янга чаптым...» – «Ишкәнсең, – дим мин, канәгатьсезлегемне белдереп. ---». </i>Ф.Галиев // Бернәрсә дә эшли алмау, бернинди эш тә чыгара алмау. <i>Теге елларны авылда калсак, ишәр идең инде</i>. Р.Төхфәтуллин</p><p>3) <i>күч. гади с</i>. Кыйнау. <i>Ничек булса да бер төрмәдән чыксак, --- Семёнов --- Анненковларның кабыргаларын ишәрбез! </i>И.Туктаров. <i>Клуб артында --- китте сугыш, китте сугыш... Хәтерлисеңдер инде: иштек сезнең буынны ул көнне! </i>М.Галиев. <i>– Маташтырма! Кайнаштырма, ләгыйнь! – дигән дә робот әти кешене чыбык белән туйганчы ишкән. </i>Мәдәни җомга</p><p>4) <i>күч. гади с</i>. Көчле, коеп яву.<i> Самолёт төшәм дигәндә генә, төрекмән бүреге хәтле генә болыт килде дә Эзи өстенә эленмәсме! Коеп яварга тотынмасынмы! Ишә генә! </i>А.Гыйләҗев. <i>Март башларында карны иштеләр генә күк кәнсәләрендәгеләр. </i>Ф.Шәфигуллин</p><p>5) <i>күч. гади с</i>. Күп итеп алу. <i>Әнә минем малай Чаллыда ишә генә акчаны. </i>М.Галиев</p><p>6) <i>күч. гади с</i>. Нәрсәнедер чамасыз күп итеп башкару. <i>Канәгать, көне буе ашамый ураза тотуның үчен алып, карыны бүлтәеп чыкканчы иште ул кара ипи белән солы кесәлен. Мөмкин булганда нигә ишмәскә? </i>А.Хәлим. <i>– Сөбханалла, елмаясың, кызым, – диде Мәйсәрә. – Мәрхүмә әбием әйтмешли, иштең йокы кибәнен. </i>Н.Гыйматдинова</p><p>7) <i>күч</i>. Өстән күп булып таралып төшү. <i>Аны-моны уйламастан, чәчемне күкрәгемә ишеп төшердем дә түбәнгә тәгәрәдем. </i>Р.-Н.Гүнтәкин</p><p>8) <i>күч. </i>Уйлау, фикер йөртү. <i>Билләһи, дурак түгел син, әй, Дмитрий. Без икебез дә бер юнәлештәрәк ишәбез төсле. </i>З.Фәтхетдинов</p><p>10) Тоташ томалау, каплап алу. <i>Бу да дөньяларның хәсрәтеннән Ике күзем генәмне кан ишкән. </i>Җыр</p><p><b>2. ишеп, ишеп-ишеп</b> <i>рәв. мәгъ</i>. Күп булып, мул итеп. <i>--- кинәт гарасат купкандай, күкрәп-яшенләп яңгыр килгән, ди, дә, бөтен дөньяны иңләп, ишеп-ишеп яварга да тотынган, ди... </i>Ә.Еники. <i>Аннан ишеп-ишеп яңгыр коярга тотынды. </i>Д.Гайнетдинова. <i>Урамда ишеп-ишеп кар ява. </i>Р.Вәлиев</p><p> ◊ <b>Ишкәнсең икән</b> <i>к. </i><b>ишкәнсең </b>(иштең) ишәк чумарын (ишек бавын). <i>– Ә мин бөтен гомеремне харап иттем, авырга уздым... Фатыйха: – Ишкәнсең икән! – дип, шелтә һәм әр белән бәрелде. </i>Х.Сафина. <b>Ишкәнсең икән шул арыш шишарасын </b><i>к.</i><b> ишкәнсең (иштең) ишәк чумарын (ишек бавын)</b>. <b>Ишкәнсең </b>(<b>иштең</b>)<b> ишәк чумарын </b>(<b>ишек бавын</b>) <i>сөйл</i>. 1) Күп көч куеп, бик тырышып та эшен яки тапшырылган бурычын үти алмаучыга әйтелә.<i> Киңәшмәдән чыккач та, Мөнир мине бер кырыйга чакырып алды: – Иштең ишәк чумарын, тәнкыйтьләдең! Бүлек данын саклый, имеш! </i>З.Вәли. <i>– Батыр булу кызлар эше түгел, егетләр эше. Һи, иштең ишәк чумарын, – дип, Тәүгиз, кызны ирештергән кебек, иреннәрен чалшайткалап куйды. </i>Х.Камалов. <i>Хатын кеше янә элеккеге кыяфәтенә кайтты да куйды: – Нәрсә? Базага, дидеңме? Ишкәнсең икән, алайса, ишәк чумарын. </i>М.Хәсәнов; 2) Куелган максатның асылын аңламыйча эшләүче кешегә карата әйтелә. <i>– Иштең ишәк чумарын, Әсгать энем. Юк инде, --- Нерон белән Цезарьны бутый башлагач, булмады бу, – диде Хөрмәтша агай. </i>Ф.Шәфигуллин. <i>– Иштең ишәк чумарын, – диде дустым, --- иреннәрен кыйшатып, – «Идегәй» дастаны белән таныш түгелме әллә син? </i>М.Әмирханов. <b>Иштең инде арыш салмасын </b>(<b>чумарын</b>) <i>к. </i><b>ишкәнсең (иштең) ишәк чумарын (ишек бавын)</b>. <i>[Гыймади:] Тарт, тарт, карчык (аягыннан читек тарттыра. Читек кинәт чыгып, Гыймади егылып төшә). Иштең инде арыш чумарын! </i>К.Әмири. <i>Иштең арыш чумарын! Малай өчен өйгә учитель йөртергәме? </i>Г.Әпсәләмов. <b>Иштең йокы кибәнен </b>Озак йоклау. – <i>Сөбханалла, елмаясың, кызым, – диде Мәйсәрә. – Мәрхүмә әбием әйтмешли, иштең йокы кибәнен</i>. Н.Гыйматдинова</p><p> <b>Ишә башлау</b> Ишәргә тотыну. <i>--- әрҗәне саклык белән генә «кабергә» төшерде дә, өстенә такталар тезеп, көрәк белән балчыкны ишә башлады.</i> С.Поварисов</p><p> <b>Ишеп ату</b> <i>к. </i><b>ишеп ташлау</b>. <i>Ольга торып басты, диңгез җиле аның алтынсу-аксыл чәчләрен печән кибәнедәй ишеп атты ---.</i> Р.Сибат</p><p> <b>Ишеп бетерү</b> Тулысынча ишү; барысын да ишү. <i>--- мал-туарга хуҗа табылмады, көтү чыкса чыга, чыкмаса, сыер-сарыклар уҗымны таптыйлар, печән кибәннәрен ишеп бетерәлер</i>. А.Гыйләҗев. <i>Стенаның өске өлешен дә ишеп бетерә иде – көчкә туктаттылар</i>. М.Галиев</p><p> <b>Ишеп җибәрү</b> Кинәт ишү. <i>Чүмәләне ишеп җибәрү</i></p><p> <b>Ишеп кую </b>Алдан ишү; ишелгән хәлгә китереп калдыру. <i>Капларны ишеп кую</i></p><p> <b>Ишеп ташлау</b> Тиз-тиз ишү; кинәт ишү. <i>Алтынчәч, тезләрен бөгә төшеп, кайнар комнан таучыклар ясый, аннары аларны ишеп ташлый</i>. М.Маликова. <i>Ремонтларга ярамый бу бинаны. Аны ишеп ташларга гына кирәк.</i> Т.Миңнуллин</p><p> <b>Ишеп тору </b>Ниндидер вакыт дәвамында ишү; бертуктаусыз ишү</p></p>
</table>
</body>
</html>