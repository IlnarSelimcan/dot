 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИЯ</b>  <i>и</i>. 1) Берәр нәрсәнең, милекнең хуҗасы. <i>Менә ул матур күзләрнең иясе, --- кап-кара чәчле --- кыз бакча читәне янына килде. </i>Ф.Әмирхан. <i>Ул арада түбән оч ягыннан салмак кына аяк тавышы ишетелде, озак та үтмәде --- көйле тавышның иясе үзе дә калкып чыкты. </i>Г.Бәширов.<i> Авылның ике мәхәлләсенең берсендә биш вакыт намазның берсен калдырмый үтәп барган мәчет картларының --- күпчелеге хәзер үзләре гүр ияләре. </i>М.Хәсәнов</p><p>2) Башлык, төп хуҗа; түрә. <i>– Ләйлә, син өйдә ия бул, чәй көйлә, Бәхтиярне кыста, ятсынып тормагыз, --- [диде Кол Гали].</i> М.Хәбибуллин</p><p>3) Нинди дә булса сыйфатка, дәрәҗәгә, сәләткә һ.б.ларга ирешкән кеше. <i>Авызларын ачып утырган мужикларның, бу вакыйгадан соң, булачак мулланың зур гыйлем иясе икәнлегенә шикләре калмады. </i>Ә.Фәйзи. <i>Бәһрамны бөтен авыл халкы ихтирам итә, гадел, булдыклы, зирәк акыл иясенә саный иде. </i>М.Хәсәнов. <i>Сез – талант иясе. Сезнең талант – ул ил, халык байлыгы. </i>Казан утлары</p><p>4) Хөрмәт, игътибар, әһәмият һ.б.ларны яулаган кеше яки әйбер. <i>Җәләш мулла угылларын да зур мәртәбә иясе, бай, иркен тормышлы, һәммә кеше тарафыннан хөрмәт ителеп яшәүчеләр итеп күрәсе килә. </i>Г.Нигъмәти. <i>Оста Әхмәт Кашан каласында хөрмәткә ия кешеләрнең берсе иде. </i>М.Хәбибуллин. <i>[Р.Фәхреддиневнең] Матбугатта басылган бик күп китаплары һәм мәкаләләреннән тыш, зур фәнни әһәмияткә ия булган 40 том басылмаган --- язмалары [бар]. </i>Казан утлары</p><p>5) Берәр эш белән шөгыльләнүче, берәр кәсеп белән яшәүче, көн күрүче кеше. <i>Белә инде бездә аны Һәрбер хезмәт иясе: Буйсына аңа үзе дә Атом энергиясе! </i>Ә.Исхак. <i>Әйе, һөнәр ияләре булуы да бик мөмкин, соңгы вакытта Бөек Калада бу халык аерата ишәеп китте. </i>М.Хәбибуллин</p><p>6) Нәрсә булса да иҗат иткән, уйлап чыгарган зат; автор.<i> Сүз – иясе белән йөрми. </i>Мәкаль. <i>--- ул заманның яңа сыйныф әдип, шагыйрьләре, сәнгать ияләре эчендә дә романтизм тойгыларына бирелүчеләр булгалады. </i>Г.Нигъмәти. <i>Гадәттә, без, каләм ияләре, «дөньяның тоткасы – гади халык, хезмәт кешеләре» дигән гыйбарәне алга чыгарып куярга яратабыз. </i>Р.Фәизов</p><p>7)<i> миф. </i>Халык ышанулары буенча: суда, урманда, йортта, абзарда һ.б.ш. урыннарда кешегә күренмичә яши торган һәм шуларның хуҗасы саналган мифик зат. <i>Алтын тәңкәле киемнәрдән, пыяла таягына таянып су иясе килә. </i>Н.Исәнбәт. <i>Кыз, чынлап та, баһадир Бачман сеңлесе идеме, аның сурәтенә кергән урман иясе булса?.. Болгар халкы урман иясен «Шүрәле» ди. </i>М.Хәбибуллин. <i>Урман күленең үз иясе – Су кызы бар, дип, телдән-телгә тикмәгә генә риваять йөрмидер. </i>К.Латыйп</p><p>8) <i>миф. </i>Мәҗүси болгарларда: явыз рух</p><p>9) <i>иск. дини</i> Тәңре, Аллаһы. <i>Ясаган иямә шул вакыт ант бирдем ---. </i>Г.Ибраһимов</p><p>10) <i>лингв</i>. Җөмләдә бары тик баш килештә килә һәм хәбәр тарафыннан расланган яки аныкланган предметны яки билгене белдерә торган баш (грамматик бәйсез) кисәк. <i>Ия, башлыча, исемнәр белән бирелә. Исем мәгънәсендә барлык башка төрле сүз төркемнәре дә җөмләдә ия булып килә алалар. </i>Татар грамматикасы. <i>Ия төрле мәгънәләр белдерә: билге йөртүче, үтәүче, эш башкаручы, --- эшкә булышучы. </i>Ф.Сафиуллина, М.Зәкиев. <i>Бер генә сүз белән бирелсә, ия «гади ия» дип йөртелә.</i> Татар теле морфологиясе</p></p>
</table>
</body>
</html>