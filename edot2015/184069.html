 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АВЫШУ </b> <i>ф.</i>  <b>1. </b>1) Бер якка янтаю, кыегаю, аву. <i>Солтан, талчыккан кыяфәттә, колясканың сәхтиян артына авышты.</i> Г.Шәрипова. <i>Тишек чиләгенең суы агып беткәч, җиңеләйгән кое сиртмәсе, авыр шыгырдап, икенче якка авыша, коры агач тавышы, салкын төн тынлыгын кистереп-кистереп, еракка яңгырый…</i> М.Мәһдиев. <i>[Сафа белән солдат] Бер алга, бер артка авышып, көчле дулкында чайкалган көймәдә басып торган шикелле, егылмаска тырыша иделәр.</i> Ш.Камал</p><p>2) Елышу, якынаю. <i>Ара-тирә, чана чалулап киткәндә, Наилә миңа таба авыша, мамык шәле астыннан чыгып бәсләнгән чәч бөртекләре минем битемә тиеп ала. </i>Ә.Еники. <i>Кадыйр икенче ягына авышты, кулларын ялварган кыяфәттә күкрәгенә куйды.</i> Г.Шәрипова</p><p>3) Урыны күчү, икенче якка тайпылу. <i>Сәгать теле уникедән авышкач, әбәткә утырдык. </i>И.Гази</p><p>4) Тайпылу, юнәлешен үзгәртү. <i>Малай --- бары тик читкәрәк кенә авышты.</i> Г.Гобәй. <i>[Кемдер:] – Йөгерешчеләр килә! – дип кычкырды. Кешеләр аланлыкның читенә авыштылар</i>. Ә.Фәйзи</p><p>5) Вакыт, берәр хәл турында: килү, якынаю; билгеле бер вакытка җитү. <i>Көн кичкә авышты, тиз-тиз караңгыланды</i>. А.Гыйләҗев. <i>Декабрь төне тиз кичкә авышты. </i>М.Мәһдиев. <i>Васфикамал зур самавырны өченче мәртәбә күтәреп чыкканда, инде төн уртасы авышкан, мәҗлес кызган иде</i>. М.Мәһдиев // Вакытның бер өлеше яки фасылы үтеп, икенчесенә (өлешенә, фасылына) керүне аңлата. <i>Баксаң, аның [лампаның] инде күптән кирәге дә юк, июньнең кыска төне әллә кайчан таңга авышкан икән</i>. М.Мәһдиев. <i>Җәйге озын көн күптән инде төшлектән авышса да, кояш баерга ерак иде әле</i>. Ә.Еники. <i>Печән өстенең киң күңелле юмарт кояшы, Идел буе халкының киң тугайлардагы бетмәс-төкәнмәс печәнен киптереп арыганнан соң, баер якка авышкан иде</i>. Г.Бәширов</p><p>6) Билгеле бер яшькә якынаю, җитү. <i>Дүрт буыннан торган бу гаиләне әтиебез, ничектер, бик үз итә, аның иске патриархаль нигезгә корылуын, ягъни яше туксанга авышкан аксакал картның гаилә дилбегәсен үз кулында тотуын бик хуплый</i>. Р.Әмирхан</p><p>7) <i>күч</i>. Фикере, карашы үзгәрү, аву. <i>Ләкин дәмолла, урыс уку йортында уку аркасында, кызының иманы «авышуыннан» шикләнә, төрле чаралар белән аны бу теләгеннән ваз кичтерергә омтыла</i>. Р.Әмирхан</p><p>8) <i>күч. </i>Бер якны ташлап, икенче якка кушылу, чыгу. <i>Дин-исламны, кешелеклелекне, иманны кыйбла иткән хәзрәт уңга да, сулга да авышмый, үзенең тугры сүзле, тугры гамәлле шәхес булуына күләгә төшерми.</i> Р.Әмирхан</p><p>9) Тану, кушылу, нинди дә булса фикерне кабул итү, хуплау. <i>Галимнәр, татар чабата үрүне маридан өйрәнгән, дигән фикергә авышалар.</i> А.Тимергалин</p><p>10) <i>диал</i>. Авыру булу, авыруга әйләнү. <i>Биредә җан асраган ялгыз хатынның күзе коточкыч каты, дип сөйлиләр иде. Ул сокланып караса, кешеме, хайванмы, шунда ук сырхауга авыша, кайсысы, урынга авып, җан тәслим кыла икән</i>. Р.Зәйдулла </p><p>11) <i>диал</i>. Үтү, булып узу (авыру турында). <i>Куркыткач, бизгәк кача дип --- торам; бетмәде бизгәк чире, дару алып кайткач кына авышты шунда.</i> Мирас</p><p>12) <i>күч</i>. Акылга җиңеләю, акылы зәгыйфьләнү, белештерми башлау. <i>Минем берни аңламаганны күреп, яңадан: – Укый-укый авышкан бер нәрсә инде, кем булсын, – диде.</i> Ф.Яруллин</p><p><b>2. авышкан </b><i>и. мәгъ</i>. 1) Акылга таман, акылга зәгыйфь кеше. <i>– Алай шыр юләр булса, больницага салырлар иде, – дидем, һаман ышанып җитмичә. – Юләрләр өчен больница каян җиткерсеннәр? Бигрәк тә укып авышканнар күбәйде хәзер</i>. Казан утлары</p><p>2) Фикере, карашы үзгәреп торучы кеше. <i>Байлыкка өметләнеп, руслар ягына авышканнарның башында Мәмәд була. Шуның бүтәннәрне өстерүе нәтиҗәсендә, Сөембикә дә, Мөхәммәдъяр да зинданга ябыла</i>. К.Нәфыйков </p><p> <b>Авыша бару </b>Аз-азлап, акрынлап авышуы арту, торган саен ныграк авышу<i>. --- чит кеше күзенә чалынмый торган ваклыклары аша исенә, хәтеренә төшергәч, шуларга сәер тавышлы кешенең телефоннан ирештергән дошман тәкъдимнәрен өстәгәч, ул, әкренләп, карт ягына авыша барды</i>. Т.Галиуллин </p><p> <b>Авыша башлау </b>Авышуы сизелү; авышырга тотыну. <i>Канзәфәр сугышчыларын урнаштырып бетергәндә, көн инде кичкелеккә авыша башлаган иде</i>. З.Зəйнуллин. <i>--- хәзрәтләренең бәддогаларына, янау-куркытуларына керфекләрен дә селкетмәгән кыяфәт белән, һич икеләнмичә, Мифтах хәлфә ягына авыша башладылар</i>. Ф.Сафин. <i>Син нәрсә, Миңсылу апа, әллә син дә авыша башладыңмы? Ничек инде шыр юләр кешегә баласын бирсеннәр?</i> Ф.Яруллин </p><p> <b>Авыша бирү </b>Авышуын дәвам итү. <i>Офыкка сылап куелган күгелҗем кара урман әкрен генә бер якка авыша бирә.</i> И.Гази</p><p> <b>Авыша төшү </b>Берникадәр, бераз авышу. <i>Ул, дөбер-шатыр кубарылып килеп, юп-юка булып ябыгып калган карчыгын ипләп кенә арбасыннан күтәреп алды да, артка авыша төшеп, вак-вак атлап, өстәл башында махсус ясалган ярым боҗра сыман терәүле йомшак утыргычка алып китте</i>. А.Вергазов </p><p> <b>Авышып бару </b>Акрынлап авышу, авышуы аз-азлап арту. <i>Ә үзе япа-ялгыз, җитмәсә тагын көн кичкә авышып бара, нык кына буранлап та тора иде. </i>Ф.Хөсни</p><p> <b>Авышып бетү </b>Тәмам, тулысынча авышу</p><p> <b>Авышып калу </b>1) Ниндидер сәбәп белән авыш торыш алу, авышкан хәлгә килү</p><p>2) Авышырга өлгерү</p><p>3) <i>күч. </i>Берәр сәбәп белән акылга җиңеләю</p><p> <b>Авышып килү </b>Акрынлап, аз-азлап авыша башлау. <i>Инде таңга таба авышып килә,</i> <i>инде беренче әтәч кычкырды, инде су буеннан яшьләр таралыштылар.</i> М.Мәһдиев</p><p> <b>Авышып китү </b>Көтмәгәндә, уйламаганда, кинәт авышу. <i>Бервакыт этләр тутырган читлекле арбаның кузгалуына, бу этләр, чайкалып, бер якка авышып киттеләр.</i> М.Гафури</p><p> <b>Авышып тору </b>Әле, хәзер авышкан торыш алу, авышкан хәлдә булу</p></p>
</table>
</body>
</html>