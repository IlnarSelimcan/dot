 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖӘЙМӘ </b> <i>и.</i> 1) Урын-җир өстенә җәелә торган япма, простыня, түшәк япмасы. <i>Мәгъсүм кроватенда ак җәймә өстендә чалкан ята. </i>З.Һади. <i>Анна Ивановна Динәнең өстенә җәймә япты да, баш очына килеп, битенә суккалады: – Диночка, Диночка, уян инде! </i>М.Маликова. <i>Ак мунча, зат мунча – хәтфә япмалары, крахмалланган җәймәләре, сөлгеләре, кирәксенгән кешегә – сырасы, зильтерски куасы белән. </i>Ф.Хөсни</p><p>2) <i>күч.</i> Җиңел, юка япма. <i>Галимҗан ай нурында аның кара толымнарын бер үрә, бер сүтә иде... Аннан аларны, җәймә итеп, Айсылуның ак тәненә каплый иде. </i>Ф.Бәйрәмова. <i>Хәтта төрле яктан калкып чыккан атлар да, ай нурына манчылып, турысы булсын, карасы булсын, юка гына көмеш җәймә бөркәнгән төсле булып күренәләр иде. </i>Г.Бәширов</p><p>3) Ашъяулык, өстәл япмасы, эскәтер. <i>Инде минем авыздан вәгъдә ычкынгач, Нәҗип безнең өйгә иң кадерле кеше булып йөри башлады. Ак җәймә җәеп кенә каршы алмыйлар иде аны. </i>Ә.Еники</p><p>4) Токмач кисәр өчен, юка итеп җәелгән камыр. <i>Аннары токмач җәймәсе кадәр марля алып, шуңа сары ревонол агызды</i>. Х.Камалов.<i> Бер җәймә токмач кисү</i></p><p>5) <i>диал. </i>Ачы яки төче камырдан юка итеп, табага җәеп пешерелгән камыр азыгы; табикмәк. <i>Әни җәймә пешерә, ул каймак белән бигрәк тә тәмле була. Кыстыбый җәймәсе</i></p><p>6) <i>иск. </i>Япкыч, япма, чаршау һ.б.ш. <i>Әни алып килгән модалы пальто, җәймәгә төрелгән килеш, чөйдә тик эленеп тора, иске бишмәтем өстеннән шәлемне урыйм да йөри бирәм. </i>Ф.Хөсни</p><p>7) Гөмбә һәм кайбер үсемлекләрдә була торган элпә. <i>Шампиньонның җәймәсе – алсу, аннан шәмәхә төскә керә, ә аксыл гөмбәнең җәймәсе юк, эшләпәсе өске яктан яшькелт төстә була. </i>И.Рәхимова. <i>Гади бөркет канатының [абаганың бер төре] спорангийлары яфрак җәймәсенең читендә урнаша һәм аска бөтерелеп тора. </i>И.Рәхимова</p><p> ◊ <b>Җәймә итү </b>Җәймә кебек җәелдереп, авызны зур ачып елау. <i>[Кави] Урам буйлап, авызын җәймә итеп Елый-елый кайтты өенә. </i>Һ.Такташ</p></p>
</table>
</body>
</html>