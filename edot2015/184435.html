 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АК </b> I  <i>с</i>.  <b>1. </b>1) Кар, сөт төсендәге; <i>киресе:</i> <b>кара</b>. <i>Тышта мамык кебек ак, йомшак беренче кар ява башлаган иде. </i>А.Шамов. <i>Малайга үзеннән дә зур баян китереп тоттырдылар. Ак төймәле, бака ягында да шундый ук ак төймәләр</i>. Ф.Хөсни. <i>Андагы хисапсыз вак күлләр өстендә төтен төсле куе ак томан җәелгән</i>. Гали Рәхим. <i>Бервакыт агач яфраклары арасында Мәдинәнең алсу чәчәк төсендәге күлмәге һәм ак кар төсле баш яулыгы Фәтхинең күзенә чалынды.</i> Ш.Камал</p><p>2) Үз төсен югалткан, чал, чаларган, көмеш төсле. <i>Катлаулы иҗат юлында аларның уңайлары да, тискәреләре дә, көлкелеләре дә, яшь егетләр дә, ак сакаллы картлар да бар</i>. И.Илялова. <i>Каюм бабай урта буйлы, киң маңгайлы, ак сакаллы, түземлелек сыйфаты йөзеннән беленеп торган алтмыш сигез яшендә фәкыйрь бер карт иде</i>. А.Таһиров. <i>Маңгае өстендә генә өч бөртек ак чәч күреп, Халисәнең тарак тоткан кулы кинәт туктап калды</i>. Р.Юсупова </p><p>3) Ялтырап торган көмешсыман төстәге, өстеннән никель йөгерткән. <i>Хатыны гөрләп торган ак самавырны яшел чәчәк төшерелгән кечкенә поднос өстенә кертеп куйды</i>. А.Шамов</p><p>4) Борчылудан, каушаудан, авырудан йөзе үзгәргән, төсе, чырае киткән, агарынган.<i> Ак йөзенә түземсезлек билгесе чыккан Ләлә Халидова Хафиз Гайнуллин каршына килеп басты</i>. Г.Әпсәләмов </p><p>5) <i>махс. </i>Ике яки өч сүздән торган зоологик һәм биологик терминнарның (атамаларның) беренче кисәге. <i>Ак чыршыны, икенче төрле әйткәндә, «себер чыршысы» дип тә йөртәләр</i>. Биология<i>. Ак аю</i>. <i>Ак гөмбә. Ак күрән. Ак төлке</i></p><p>6) <i>күч</i>. Чиста, керсез, пычранмаган, юылган (<i>кием-салым турында</i>)</p><p>7) <i>күч</i>. <i>тар</i>. Революциягә һәм Совет хөкүмәтенә каршы булган.<i> [Вәли: (Фәттахка)] Менә сезнең атыгызны кем алып киткән иде. Ниндидер ак әфисәр, опять-таки байгура малае</i>. Т.Гыйззәт</p><p>8) <i>күч</i>. Алдынгы; укымышлы, прогрессив. <i>Алла хакына, гафу итегез! Бик югартын күз салырга башладык әхлакка без, Кер күңелдә күплегеннән бармыйбыз ак якка без.</i> Г.Тукай. <i>Сездәй ак фикерле мулланы моңарчы очратканым булмады</i>. Мирас</p><p>9) <i>күч</i>. Язмыйча, буш калдырып, фикернең тәмамланмавына, яшерен эчке мәгънә булуына ишарә иткән. <i>Ак баганалар, күп нокталар, тәмамланмаган фикерләр, имзасыз басылган мәкаләләр</i> <i>– полиция һәм цензура эзәрлекләүләренең ачык мисаллары</i>. Р.Әмирхан. <i>Ак юл</i></p><p><b>2. </b><i>и. мәгъ. </i>1) <b>аклар</b> <i>күпл. </i>Шашка, шахмат кебек спорт уеннарының ак яки ачык төстәге фигуралары</p><p>2) <b>аклар</b> <i>күпл. тар</i>. Революция һәм Совет хөкүмәтенең дошманнары, акгвардиячеләр. <i>Чынлап та, язга чыгу белән, дөньялар тагын буталып китте. Аклар-кызыллар сугыша башлады</i>. Ә.Еники. <i>Хәлим баржада тоз бушатучы егеттән күп нәрсәләргә өйрәнде, һәрхәлдә ул акларның кем икәнлекләренә ачык төшенде. </i>И.Гази. <i>Байлар очы бөтенләй котырынган. Совет яклы кешеләрне акларга чагып кына торалар</i>. К.Тинчурин</p><p>3) <b>аклар</b> <i>күпл. сөйл</i>. Затлы, җиңел, кешлеккә кия торган кием тегүчеләр. <i>Безнең авылда алты тегүче булып, болар ак һәм кара тегүчеләргә бүленәләр иде. «Аклар» – пальто, бүрек, костюм, мундир, тужурка, «каралар» толып, тун, тире чалбар, бишмәт тегәләр иде</i>. М.Мәһдиев</p><p>4) Ак яки ачык төс. <i>Алтынчәч – гаҗәеп чибәр, саф күңелле, шигъри җанлы кыз. Аны актан киендерү мәгъкуль булырдыр, декорация дә аның сафлыгына тәңгәл килергә тиештер</i>. Мирас </p><p>5) Чиста кәгазь, төзәтелгәннән соң шул кәгазьгә күчереп язылган кулъязма, каралама түгел. <i>Женни Маркс әсәрләрен акка күчергән</i>. Г.Кутуй. <i>Ниһаять, «Яктылык» дигән поэма язып бетердем. Акка күчереп, әтиемә бирдем. </i>Җ.Фәйзи.<i> Башымда туганны кәгазьгә төшерергә, караламага теркәлгәнен акка күчерергә дә --- вакытым булмады минем.</i> Мәдәни җомга</p><p>6) <i>гади</i>. <i>сөйл. </i>Аракы мәгънәсендә. <i>Син, сыраны керткәнче, кара сыраның эченә бераз акны тамызып керт. </i>Г.Камал. <i>Ул арада Шәңгәрәй этажерка артыннан бер бөтен акны тартып чыгарды. Үзе: – Аракысыз пилмән харам ул! – дип шаярта-шаярта, учына сугып ачты</i>. Г.Ибраһимов. – <i>Миңа бер генә рюмка акны бирсәгез иде, – дидем мин, хуҗаларның тәкәбберлеген сытып. Шуннан китте ыгы-зыгы… Баксаң, тегеләрнең агы бөтенләй юк икән.</i> М.Мәһдиев</p><p> ◊ <b>Ак бәхет </b>Борчусыз, тыныч, уңайлы һәм уңышлы язмышлы яшәеш. <i>Ак бәхетләр тели-тели озатканда, Карап калам күз керфегем талганчы. </i>М.Фәйзи. <i>Шанлы тарих – үткәннәрең, Ак бәхетләр – көткәнең</i>. Р.Вәлиева. <b>Ак билет </b>Солдат хезмәтенә яраксыз дип табылып, шуны раслап кулга бирелгән таныклык. <i>Наборга кергән көнне, туксан мыскал күкерт яндырып, аның төтенен иснәде, аның да файдасы булды. Менә шул юк кына нәрсәләр аркасында, кулына ак билетны эләктерде. </i>К.Тинчурин. <i>Комиссия, Фәйзуллага ак билет бирергә һәм аны солдат хезмәтеннән бөтенләйгә коткарырга, дигән карарны чыгарды. </i>Ф.Хөсни. <b>Ак дими, кара дими </b>1) Аерып, талымлап тормыйча, барына риза булу, талымламый ашау; 2) Кемнең йогынтысы зуррак булса шуңа, кем икәнен аермый, ияреп йөрү, тикшереп тормау; 3) Бер сүз дә эндәшмәү. <b>Ак җәймәле көн туу </b>Ниһаять, кайгылар, борчулар арта калып, шатлыклы, бәхетле заман килү. <b>Ак җеп белән генә типчегән </b>Нәрсәнең дә булса аннан-моннан гына эшләнгәнен күздән яшерергә маташу, әмма яшерүе беленеп, күренеп тору. <b>Ак җир </b>Кайбер сөйләшләрдә: сөрелмәгән ялан җир, дала җир; яткын җир; чирәм җир. <b>Акка кара белән язган (язылган) </b>Беркая да яшереп булмый торган эш, хәл; инкяр итеп булмый торган дәлил. <i>Әмма шулай да, яратуыңны аңлатыр өчен, барыбер, хат язу кирәк икән. Акка кара белән язмыйча торып, кызларны ышандыруы читен икән. </i>Ә.Еники. <b>Акка кара ямау </b>Эшне төзәтәм дип бозып кую; оста хәйләли белмәү, хәйләсе ачык күренеп тору. <i>Хәйләң – акка кара ямау шул, сикрит-микритләреңне мич башында сөйләшерсең. </i>Б.Каюмов. <b>Ак кул </b>1) Эшләми, хезмәт итми, кеше көченнән файдаланып яшәүче; эш сөйми торган кеше; 2) Аристократ. <b>Ак күбеккә бату (батыру) </b>Озак чабып, бик ашыгып килү. <b>Ак күбеккә төшү </b><i>к. </i><b>ак күбеккә бату</b>. <i>Ак күбеккә төшкән атның урман юлыннан чабып килгәне күренгән. </i>Ф.Хөсни. <b>Ак күке </b><i>–</i><b> ят күке </b>Башкаларга катышмый; ияләшми торган, үзенә бер ят кеше. <i>Ак күке – ят күке булып калмаммы? </i>Ш.Маннур. <b>Ак күңел (күңелле) </b>1) Намуслы, саф, керсез, гөнаһсыз, пакь уйлы, гадел, ихлас күңелле; 2) Йомшак, ягымлы, җылы. <i>Кунакларны ак күңел, ачык йөз белән каршы алу</i>. <b>Акны карадан аермау </b>Яхшы белән яманны аера алырлык тәҗрибә булмау. <b>Ак өстенә кара төшерү </b>Гаепсез кешеләр өстенә ялган яла, әләк, донослар язып, берәр кешене һәлак итү. <b>Ак өстендә кара кебек </b>Аермачык аерылып, күзгә бәрелеп торган. <b>Ак өстендә кара таныган (аерган) </b>1) Хәреф таныган, укыган, укый-яза белгән, грамоталы; 2) Яхшыны яманны аера белгән. <b>Ак сакаллы карт булган булыр идем </b>Кемнең дә булса, тәҗрибә җитмәүдән, хата эш эшләвенә үкенеч белдереп әйтүе. <b>Ак тап </b>Билгесез булып калган, ачыкланмаган, ачылмаган. <i>Бу китап әлеге ак тапны бетерү йөзеннән, бай мәдәни мирасыбызның моңа кадәр ачылмаган тармагын халыкка кайтару максатыннан чыгып язылды</i>. М.Арсланов. <b>Ак төшү </b>Чәч яки сакал агару, чал төс алу. <i>Бер экспедициядә күңелсез хәл булды. Ул хәлдән соң минем чәчләремә ак төште. </i>М.Мәһдиев. <b>Ак эчле </b>Эчкерсез, саф күңелле, кешегә яхшылык теләүче һәм кеше бәхетен сөенеп кабул итүче. <b>Ак эш </b>Физик көч таләп итми торган, акыл, зиһен ярдәмендә башкарыла торган эш яки, тегү-чигү кебек, буялмый, керләнми торган кул эше. <i>– Ике кулың белән рәхәтләнеп ит ашыйсың, бал-май эчендә йөзәсең килсә, әнә шундый ак эшкә өйрәнергә кирәк, – диде Габделбарый агай Кәшфигә. – Кара эшне аны мәнди анасы да булдыра...</i> М.Мәһдиев. <b>Ак юл</b> 1) Юлга чыгучыга уңышлы юл теләге. <i>Палубадан берәү кул изәде – Берәү китә ерак сәфәргә. Яшем тыеп, аңа ак юл телим, Мин каламын монда яшәргә...</i> Р.Идиятуллин; 2) Өйләнешүчеләргә якты, бәхетле яңа тормыш юлы теләп котлау. <i>Ак юллар, бәхетле тормышлар телим. </i>М.Фәйзи. <b>Ак ябалак сөте </b>Аракы. <i>Стаканнарда «ак ябалак сөте» һәм вәссәлам! </i>Ш.Маннур. <b>Ак як </b>1) Казаннан төньяктагы тараф, Казан арты ягы. <i>Алат юлы – ак як</i>; 2) Өйнең түр ягы, зал. <i>Ак яктагы лампыга ут кабызып җибәрегез әле. </i>И.Гази. <b>Ак яка(лар) </b><i>тар. </i>1) Элек, модага ияреп, европалыларча ак катыргы яка киюче яшь татар зыялылары. <i>Ул зыялыдыр, беләмсез, мәгърифәт-хикмәт сата; Манжет алган ун тиенгә, биш тиенгә – ак яка. </i>Г.Тукай; 2) Кадимчеләрнең җәдитчеләрне мыскыллап атап йөртү сүзе. <i>Әнә тагын бер ак якасы муенын катырып монда килә, тиргәп җибәр кафирне!</i> Н.Исәнбәт; 3) Һөнәре буенча физик хезмәт белән шөгыльләнмәүче, интеллектуаль хезмәт өлкәсендә, гадәттә җитәкче урында эшләүчеләр катламы</p></p>
</table>
</body>
</html>