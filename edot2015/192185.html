 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ДӘРТЛӘНҮ </b> <i>ф.</i> Дәрт керү, рухи көч барлыкка килү; ашкыну, омтылу. <i>Ул һаман элеккечә дәртләнеп эш артыннан чаба. </i>И.Салахов</p><p> <b>Дәртләнә бару</b> Торган саен ныграк дәртләнү; акрынлап дәртләнү арту. <i>Әхәт абый, торган саен дәртләнә барып, чебеш алырга җыенган тилгән сыман, кунак кыз тирәсендә бөтерелә башлады. </i>Г.Бәширов<i>. Шигырь дөньясына эчкәрәк кергән саен, артист дәртләнә бара, дулкынлана бара</i>. Р.Заһидуллина. <i>Гайнулла бабай бер нәрсә белән «чирләсә», үзе дә шул Утлы Мәлик кебек, туктый алмый, дәртләнгәннән-дәртләнә бара иде</i>. Г.Мирһади</p><p> <b>Дәртләнә башлау </b>Дәртләнергә тотыну. <i>Хәзер минем кунагым булган кыр казы бигрәк дәртләнә башлады. </i>М.Гафури</p><p> <b>Дәртләнә төшү</b> Бераз дәртләнү, дәрте берникадәр арту. <i>[Биюче] Дәртләнә төште, аның аяклары тагын да җиңелрәк --- тыпырдый башлады. </i>А.Шамов. <i>Минем яхшы ук йомшара башлавымны тоеп алган Дамир, тагын да дәртләнә төшеп, болай дип өстәде: «Фонд өчен кирәкле ике-өч кешенең хезмәт хакы «ТатАрт» тарафыннан түләнәчәк»</i>. М.Госманов. <i>Ул [Шамбы], тагын да дәртләнә төшеп, атна буе разведка ясауларын, таланачак квартираны җентекләп өйрәнүләрен сөйләргә тотына</i>. М.Насыйбуллин</p><p> <b>Дәртләнеп алу </b>Азга гына, бераз вакытка дәртләнү</p><p> <b>Дәртләнеп бетү</b> Тәмам, бик нык дәртләнү</p><p> <b>Дәртләнеп йөрү</b> Әле, хәзер дәртләнү хәлендә булу. <i>Ике-өч көн буена ул [Габделхәй] әлеге куаныч тойгысы белән дәртләнеп йөрде</i>. Н.Фәттах. <i>Ул [Гафият], совет өндәмәләренә ышанып, сәләтенә, зирәклегенә таянып, үрнәк хуҗалык булдырырга дәртләнеп йөри</i>. Ф.Хатипов</p><p> <b>Дәртләнеп китү </b>Кинәт дәртләнү, дәртләнүгә этәргеч алу.<i> Музыкага җаны-тәне белән бирелгән Салих Сәйдәшев, милли музыкабызның үсеше, киләчәге хакында сөйләгәндә, тагын да җитдиләнеп, дәртләнеп китте -</i>--. Р.Низамиев. <i>Өстәвенә әнә Миләш тә әнисенең авызыннан «туган йортың», «әтиең йөргән юллар» дигән сүзләрне ишетү белән ничек дәртләнеп китте!..</i> Г.Якупова</p><p> <b>Дәртләнеп кую </b>Кинәт бераз дәртләнү кичерү. <i>Ул бакчага керсә, иркен тын алган кебек була, рәхәтләнеп китә, һавага карап, очарга иткән кебек дәртләнеп куя...</i> М.Гафури</p><p> <b>Дәртләнеп тору </b>Һәрвакыт, гел дәртләнү. <i>Дистә еллар театрыбызда директор булып эшләгән Рәшидә апа Җиһаншина да әйтеп куйды: «Иҗат итәргә дәртләнеп торган ветераннарыбызга сәхнә кирәк, сәхнә!» </i>Гомер сәхнәсе</p></p>
</table>
</body>
</html>