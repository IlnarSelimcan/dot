 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АРТТЫРУ</b>  <i>ф.</i>  <b>1</b>. 1) Сан, күләм, үлчәм ягыннан күбәйтү, үстерү, ишәйтү. <i>Ә бит сөтне, киметү түгел, ике атна эчендә сыер башына йөз иллешәр грамм арттыру бурычы куелды</i>. Ф.Садриев. <i>Мин ханның, Болгарның җирен-суын арттыру өчен, чит халыклар белән сугыштым</i>. Н.Фәттах</p><p>2) Эш-хәрәкәтнең тизлеген, интенсивлыгын көчәйтү, зуррак итү. <i>Аяклар таш шикелле булса да, кызулыкны арттырдым</i>. Ә.Хәбибуллин. <i>Янчурин, уйларыннан арынып, Байталының янтыгына шпорларын кыскалады, тизлекне арттырырга тырышты</i>. Ш.Шәйдуллин. <i>– Тизлекне дә арттырып, күмергә дә экономия ясарга йөкләмә алгач, кочегарларга нык тырышырга туры киләчәк, – диде өченче механик Горбенко.</i> М.Юныс</p><p>3) Дәрәҗәсен, куәтен яки нинди дә булса сыйфат билгеләрен күтәрү, үстерү. <i>Аннан, белемен арттыру өчен, Мәскәү тимер юл техникумына җибәрәләр.</i> Т.Нәҗмиев. <i>Мондый хәл исә җаваплылыкны тагын да арттырырга тиеш. </i>Т.Галиуллин. <i>Шушы уй аның күңелен җылытып җибәрә, укуга дәртен тагын да арттыра иде</i>. Ф.Сафин. <i>Монысы аның матурлыгын бары тик арттыра гына.</i> М.Хәсәнов</p><p>4) Бәя, хезмәт хакын күтәрү. <i>Тагын азрак кына [бәясен]</i> <i>арттырырга була.</i> Хәйдәр</p><p>5) Кемгә дә булса үзеңә дигәннән бүлеп бирү, өлеш чыгару. <i>Дөресен генә әйткәндә, Халидә үзе дә Рифгатьне әнисеннән ким яратмый, кайткан чакта, стипендия акчасын ничек кирәк алай арттырып, аңарга Алабугадан нинди дә булса берәр бүләк алып кайтырга тырыша иде. </i>Ф.Хөсни. <i>Мәскәүләр кайтып төшсә, үзебезнең кышлык ит-бәрәңгедән аларга да бераз арттырырга туры килер, дип, әти күңелгә шом салып куйды</i>. Заман</p><p>6) <i>күч. сөйл.</i> Берәр хәл, күренеш турында, үзеннән ялган кушып, күпертеп сөйләү; чынбарлыкта да нәкъ шулай булган кебек күрсәтү; шапырту, шапырыну. <i>Малайлар миңа «арттырасың түгелме?» дигән кебек карап куйдылар.</i> Р.Хафизова. <i>Арттырып сөйләгәч, вакыйгага үзең дә катнашкан кебек буласың</i>. М.Галиев</p><p><b>2</b>. <b>арттырып</b> <i>рәв. мәгъ</i>. Билгеләнгән нормадан, тиеш күләмнән артыграк итеп. <i>Иптәшләр, быел без сезгә планны икеләтә арттырып бирәбез</i>. Б.Сөләйман. <i>Планны да, өстәмә планны да арттырып үтәдек, бусын азрак киметеп булмыймы, Рәшат Галиевич?</i> Х.Хәйруллин. <i>Ул бу срокны арттырып тутырган иде инде</i>. М.Хуҗин</p><p> <b>Арттыра бару</b> Торган саен күбрәк арттыру, арттырганнан арттыру. <i>--- һәр гектарыннан уңыш алуны да арттырганнан-арттыра барганнар</i>. М.Хәсәнов. <i>Матурлыгын дөнья Гел арттыра бара</i>. Г.Афзал</p><p> <b>Арттыра башлау</b> Арттырырга тотыну. <i>[Мәүлитҗан:] Әгәр арттыра башласам, аякка басарсың. </i>Д.Салихов</p><p> <b>Арттыра тору</b> Эзлекле рәвештә, аз-азлап арттыру. <i>Ә тормыш шартлары, дуслар ярдәмендә, ихтыяҗны көннән-көн арттыра гына тора</i>. М.Юныс. <i>Җае чыккан саен, ул исәпне арттыра торды, һәм «Партизан Расад» сүзләре немецлар арасында телгә дә керә башлады инде</i>. Г.Кутуй</p><p> <b>Арттыра төшү</b> Бераз арттыру. <i>Идарә башлыгы, аяк өсте торып сөйләшүнең рәсмилекне арттыра төшүен шәйләп, урынына утыргач, халык бераз тын торды.</i> Р.Кәрами. <i>Кырга чыккач, тизлекне тагын да арттыра төшеп, ул инде Чүкәйгә бара торган юл өстендәге таныш урман буена килеп тә җиткән иде.</i> В.Нуруллин</p><p> <b>Арттырып алу</b> Тиз арада, кыска вакытка арттыру</p><p> <b>Арттырып</b> <b>бетерү </b>Артык, чамадан тыш арттыру. <i>Мәгънә, рифма бөтенлеген сакламыйча, әллә нинди сүзләр, җөмләләр арттырып бетергәннәр</i>. М.Җәлил</p><p> <b>Арттырып җибәрү</b> 1) Мөмкинлектән файдаланып кинәт арттыру. <i>Үз йортларына кайткач, сарыклар санын арттырып җибәрделәр</i>. З.Зәйнуллин</p><p>2) <i>күч.</i> Сөйләгәндә, язганда билгеле бер чиктән, чамадан чыгып арттыру; булмаганны да, булды, дип әйтү, сөйләү, артыграк арттыру. <i>Арттырып җибәрдем бугай, министр көлеп куйды.</i> Х.Хәйруллин. <i>[Сәлмән:]</i> <i>Арттырып җибәрдем бугай</i>. Д.Салихов. <i>Автор арттырып җибәрмәде микән, дип тә куясың.</i> С.Шәмси</p><p> <b>Арттырып кую</b> Арткан хәлгә китерү. <i>– Син малыңны миңа калдырып кит, мин аны арттырып куярмын, – ди</i>. Х.Гатина</p><p> <b>Арттырып ташлау</b> <i>к</i>. <b>арттырып җибәрү </b>(<i>2 мәгъ</i>.). <i>Арттырып ташлый торган гадәтем бар шул.</i> Ә.Гаффар</p><p> <b>Арттырып тору</b> Һәрвакыт, бертуктаусыз арттыру. <i>Шуңа күрә ул, үз-үзен саклар, яшәтер өчен, бертуктаусыз салым күләмен һәм түрә-чиновниклар санын арттырып торырга мәҗбүр</i>. Т.Миңнуллин. <i>Кара чәчләреңә бәс кунган; бу ак чәчләрең затлы тоз кебек матур ялтырый. Алары да килешеп, ышандыру көчен арттырып тора</i>. Т.Галиуллин</p></p>
</table>
</body>
</html>