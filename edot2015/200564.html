 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КИЧЕРҮ </b> <b> I </b> <b> </b><i>ф.</i> 1) Берәр җирдән чыгарга ярдәм итү, нинди дә булса урыннан үткәрү (гадәттә үтүе кыен булган урыннардан, елга, диңгез һ.б.ш.). <i>Димче диңгез кичерер. </i>Мәкаль. <i>Елга аша кичерү</i></p><p>2) Нинди дә булса бер чорны яисә үзең өчен истәлекле саналган гомер дәверен яшәп үткәрү. <i>Дөрес, кыз алып тәмле көннәр кичергәндә, эштән бик вакытлы кайтып йөргән иде. Тик бу озакка бармады, бетте. </i>Х.Сарьян. <i>Шул ук намазлыкта бер уянып, бер калкып, ул төнне кичерде. </i>Г.Исхакый // Нәрсәне дә булса баштан үткәрү, күрү (тормыш хәлләренә карата). <i>Гөлбану бөтен бу газаплы эшләрне үз тәненнән, үз күңеленнән кичерде. </i>Г.Ибраһимов. <i>Бәхетле минутлар кичерү</i></p><p>3) Искә төшерү, уй-фикер аша үткәрү, хәтердә барлау.<i> Бөтен утыз еллык каты тормышны башыннан кичереп, тик ялгыз – ул гына калды. </i>Г.Ибраһимов. <i>Кыска гына арада ниләр уйлап, ниләр кичерергә туры килмәде миңа. Әмма мәңге үзгәрми торган бер нәрсә калды: бу – кешенең яшьлеге, кешенең мәхәббәте! </i>Ә.Еники. <i>Аның әйткән сүзләренең мәгънәсен тагын бер мәртәбә күңелемнән кичердем. </i>М.Юныс</p><p>4) Нинди дә булса бер рухи халәттә булып алу. <i>Күрмичә яшәргә дә сабыры җитмәс кебек тоелган йөрәк ничә еллык аерылыш газабын, кайгы һәм борчу тулы ялгызлык елларын кичерде. </i>К.Нәҗми. <i>Кеше җыр тыңлаганда, кайгы-хәсрәтне дә ничектер менә татлырак итеп кичерә. </i>Ә.Еники. <i>Һай, күптән, бик күптән андый курку хисен кичергәне юк иде бит. </i>Ф.Яхин</p><p>5) Нинди дә булса киеренке хәл эчендә булу, яшәү. <i>Бөтен Россия хәзер шундый кискен сыйнфый көрәш чорын кичерә. </i>Т.Гыйззәт. <i>Баштан кичкәннәре дә – бер аңар гына килгән түгел, бөтен ил белән күргән, кичергән кыенлыклар. </i>Р.Мөхәммәдиев</p><p>6) Һәртөрле тышкы тәэсирләрне җиңеп чыгу; шуңа түзү, чыдау. <i>Эссене авыр кичерү. Салкынны җиңел кичерү</i></p><p> <b>Кичерә бару </b>Бер-бер артлы кичерү</p><p> <b>Кичерә башлау</b> Кичерергә тотыну. <i>Ә инде бераздан егетнең гаепсезлеге раслангач, ул вөҗдан газаплары кичерә башлый. </i>Ватаным Татарстан</p><p> <b>Кичереп алу</b> Әле, хәзерге вакытта кичерү. <i>Күптән түгел генә корылык чоры да кичереп алды үзе</i>. Безнең гәҗит</p><p> <b>Кичереп бару </b>Берәм-берәм кичерү. <i>Халисә онытылган хатирәләренең яңадан уянуын күңеленнән кичереп бара иде. </i>С.Рафиков</p><p> <b>Кичереп калу</b> Берәр нәрсә булганчы кичереп өлгерү. <i>Ташу башланганчы, машиналарны елга аша кичереп калу</i></p><p> <b>Кичереп килү</b> Әллә кайчаннан бирле кичерү. <i>Җитмәсә тагын, гомер-гомергә күрше булып, тату гына көн кичереп киләбез үзебез. </i>Н.Яһудин</p><p> <b>Кичереп кую </b>Кичерү эшен алдан башкару. <i>Юлчыны елганың теге ягына кичереп кую</i></p><p> <b>Кичереп тору</b> Даими яки регуляр рәвештә кичерү. <i>Кыз таныш булмаган кешеләр каршында уңайсызлык кичереп тора иде. </i>Р.Мөхәммәдиев. <i>Туристларны елга аша кичереп тору</i></p><p> <b>Кичереп яту </b><i>сөйл.</i> Кичерү хәлендә, процессында булу. <i>Эшләгән кеше генә аңлый торган вакыйгаларны кичереп ятасыз. </i>Татар заманы</p></p>
</table>
</body>
</html>