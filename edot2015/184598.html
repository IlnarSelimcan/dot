 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АКЫЛ </b> <i>и.</i>  <i>гар.</i>  1) Кешенең тумыштан бирелгән уйлый белү, фикерләү сәләте, аңлылык дәрәҗәсе. <i>Теге яки бу һөҗүмнең уңышлы булуы --- разведчикларның зиһен белән, акыл белән хәрәкәт итүләренә бәйләнгән</i>. Г.Галиев<i>. Әмма аның акылы гаҗәп ачык, үткен иде, бик кыю, бик кызу эшли иде.</i> Ә.Еники. <i>Күрә, аңлый иде ич ул – малай эзләнә, акылын, зиһенен кая юнәлтергә белми боргалана әнә</i>. Р.Мөхәммәдиев</p><p>2) Иҗтимагый аң; дөньяга, чынбарлыкка, тормышка караш. <i>[Хәйретдиннең] Яше үсү, буе үсү белән бергә, аның фикере дә, акылы да үсә</i>. М.Гали</p><p>3) Уйлану, фикерләү нәтиҗәсендә туган, барлыкка килгән уй, фикер; идея. <i>Чишмәне буралап, өстен каплап зерә дә яхшы эшләгәннәр, кайсы изге бәндәнең башына килде бу акыл? </i>Ф.Хөсни. <i>Нишләргә дә белмим инде. Хөсәенгә рәхмәт әле, ул акыл бирде</i>. Г.Шәрипова</p><p>4) Акыллылык; аңлылык, зиһенлелек. <i>Үзең япь-яшь малай гына, Сүзең шундый акыллы… Сезнең, походка катнашмый, читтә калу – акылмы?!</i> М.Җәлил. <i>Бәргәләшеп алган чаклар да була. Менә мондый заманнарда Фазыйл әллә кайдан акыл таба, кызык сүз әйтә…</i> Г.Ибраһимов. <i>Альфаның [бүре] бар тормыш тәҗрибәсе аңа тупланган, анда калган. Ул әле бүре акылын, бүре усаллыгын да аклады</i>. А.Хәсәнов</p><p>5) Киңәш, нәсыйхәт; сабак, үрнәк, гыйбрәт. <i>Аннан соң Гайшә үз кайгысына сүзне тартты: атлаган саен калага килеп булмый. Миңа акыл әйтегез: пионерым Саматны кая бирим?</i> <i>– диде.</i> Г.Ибраһимов. <i>Әле без башлангыч классларда акыл, гыйбрәт җыябыз</i>. Ә.Еники.<i> Өлкәннәр һәрвакыт үзләрен акыллыга саныйлар. Безгә акыл өйрәтәләр</i>. Ф.Яруллин</p><p> ◊<b> Акыл белән </b>Төптән уйлап, җентекле тикшереп. <b>Акыл бирү </b>1) Акыллы киңәш бирү, чара өйрәтү. <i>Нишлим икән? Миңа бер акыл бирсәнә</i>; 2) Орышу, бик каты шелтәләү, ачуланып я кыйнап өйрәтү. <i>Малайга бик нык акыл биргәннәр, яңаклары күгәреп чыккан. Бик узынып киткән иде шул</i>. <b>Акылга беткән </b>Бик акыллы, зирәк. <b>Акылга җиңеләю </b>Акылдан язу, юләрләнү. <i>Әллә, абыстай, син дә акылга җиңеләя башладыңмы? </i>Г.Камал. <b>Акылга килү </b>1) Истән-һуштан язганнан соң, яңадан исенә килү, шундый чирдән савыгу, уйлый алу сәләте кайту; 2) Хискә бирелүдән айну. <i>Әмма Хатыйп хәзрәт кулын тартып алды һәм: – Акылыңа кил, Садыйк! – дип кычкырды. </i>Г.Шәрипова; 3) Сабак алу, нәтиҗә ясау. <i>Инде Хисамый Әсмасы да акылга килер. Гөлбануны көнләп үлеп барадыр иде.</i> Г.Ибраһимов. <b>Акылга сыймаган (сыймаслык) </b>Кеше акылы кабул итә алмаслык ят, сәер эш, кеше ышанмаслык эш. <i>Ә кар шулкадәр күп яуды, акылга сыймаслык инде менә. </i>Г.Шәрипова. <b>Акылга туймый калган </b>Акыл ягыннан җитлекмәгән. <i>Мөбарәкнең дә эшләре шәптән түгел: тумыштан ук акылга туймый калган. </i>Ш.Маннур. <b>Акылга утырту </b>1) Кешегә дөрес эшләү юлын күрсәтү, тормыш тәҗрибәсенә өйрәтү. <i>[Хәйри:] Их карт, карт! Егерме ел сине өйрәттем, һаман акылга утырта алмадым. </i>Г.Ибраһимов. <i>Җәзаның әллә ниндиләрен башымнан кичердем. Ләкин апаны акылга утыртырлык нәрсә уйлап таба алмадым. </i>Ф.Яруллин; 2) Бик каты шелтәләү, кыйнау, тиешле җәзасын бирү. <i>Бабасы да дәшми, әмма аның сәбәбе бөтенләй башка: йокымсырый башлаган ваемсызлыкны бер селтәнүдә челпәрәмә китерәсе, үзенең бөтен ачуын тышка чыгарасы һәм киявен, яраткан кызыкаен кыерсытмаслык итеп, акылга утыртасы килә. </i>Г.Шәрипова. <b>Акылга утыру </b><i>к. </i><b>акыл керү</b>. <i>Кинәт Гөлшаһидә өзеп алган шикелле кырт борылды да больница юлына төшеп китте. Җитте инде, акылга утырырга вакыт. </i>Г.Әпсәләмов. <i>Аның [апаның] бит бервакытта да болай җилкенгәне юк иде. Әллә әнә шулай итеп акылга утыралар микән? </i>Ф.Яруллин. <b>Акылдан сапкан</b> Акылдан тайпылган, җиңеләйгән, акылдан шашкан. <i>Акылдан сапкан кешечә җикеренеп килә. </i>Г.Камал. <b>Акылдан шашу </b>1) Акылын югалту, җиңеләю, тилерү, юләрләнү. <i>Әле былтыр гына бер хатын, төнлә ындырдан кайтышлый, каберлек өстендә ак нәрсә күреп акылдан шашкан иде. </i>К.Нәҗми. <i>Акылдан шашкан, дип әйтмәсәләр дә, аның кебекләр турында «хыялый» гына диләр шул. </i>Р.Мөхәммәдиев. <b>Акылдан язу </b><i>к. </i><b>акылдан шашу</b>. <i>Әнием берничә тапкыр мине туктатырга омтылды: «Акылдан язасыңмы әллә?!» </i>Ә.Еники. <b>Акыл җитмәслек </b><i>к.</i><b> акыл ирешмәслек</b>.<b> Акыл җую </b>Нәрсә дә булса эшләгәндә аптырап калу. <i>Баштан салкын су сипкән төсле калтыранып алдым, йөрәгем жу итте, акылымны җуйгандай булдым. </i>Г.Минский. <b>Акыл җыю </b>1) Рухи киеренкелектән соң нормаль уйлый, фикер йөртә алу хәленә кайту; 2) Булган хәлне аңлап алып, уйлау сәләтен эшкә җигү. <i>Бер кискән икмәк кире ябышмый, акылыңны җый, илдә сылу бетмәгән, тәмле ашыңның тәмен калдырып, хәйран башыңны вәйран итеп йөрмә, Нәфисә шикелле матурлар тагын да табылмас дисеңме? </i>Г.Бәширов; 3) Бар булган белемне, сәләтне, фикерне һ.б. туплау, билгеле бер максатка юнәлтү. <i>Бүген Ринат Тимершин беренче тапкыр университетка дәрес тыңларга бара. Ул укыр, белем туплар, акыл җыяр. </i>М.Маликова. <b>Акыл ирешмәслек </b>Аңлый, төшенә алмаслык ят нәрсә, ят эш. <i>Каршыбызда, акыл ирешә алмаслык сер булып, бөтенләй диярлек ялангач кыз басып тора иде. </i>М.Әмир. <b>Акыл иясе </b>Зирәк акыллы, күп гыйлем җыйган, белемле, тәҗрибәле кеше. <b>Акыл йөртү (йөртеп карау) </b>Төрлечә уйлап, төрлечә фикер йөртеп эшләү; акылны эшләтү. <b>Акыл казаны бушау </b>Акыл кимү, акыл саегу. <i>Картның акыл казаны бераз бушаган әле аның. </i>М.Гали. <b>Акыл капчыгы </b>1) <i>к. </i><b>акыл иясе</b>; 2) <i>ирон. </i>Кешегә акыл сатарга яратучы. <b>Акыл кергән </b>Белем-тәҗрибә туплаган, сабак алган. <i>Узган елдан бирле байтак кына вакыт узган, аз-маз гына акыл да кергән. </i>Ф.Хөсни. <b>Акыл керү </b>Тормышны аңлый, яхшыны начардан аера башлау, акыллылану. <i>–</i> <i>Укуын ярты юлда ташламаса рәхмәт әйт инде, – диде әни.</i> <i>– Әллә кайда буталып йөргәнче, укый торсын әле. Бәлки, акыл кереп куяр. </i>Ф.Яруллин. <b>Акыл китү </b>1) Картаю яки авыру сәбәпле, уй, фикер йөртү сәләте кимү. <i>Кайберәүләр, моның картлыгы җиткән, акылы китеп калган, диделәр. </i>Г.Ибраһимов; 2) Хис-тойгыга бирелеп, үз-үзенә һәм гамәлләренә контрольлек кимү, нишләгәнен белмәү. <b>Акыл күзе белән күрү </b>Әйберне, дөньяны үз акылың белән танып белү, үз тәнкыйть күзең белән карау. <i>Бер дә шуларны акыл күзе белән күрүче булмады микәнни соң? </i>Ш.Маннур. <b>Акыл күзе җитү </b>Төптән җентекләп уйлау, аның асылына төшенү, алда ни буласын тою. <i>Акыл күзе җитмәслек. </i>Һ.Такташ. <b>Акыл кыскалык </b>Ерактан, төптән уйларга сәләтсезлек, белем-тәҗрибә булмау, логик фикерләү җитмәү, баш эшләмәү. <b>Акыл өйдә булу (булмау) </b>Акылы-башы уй уйларлык хәлдә, үз урынында булу, башында акыл булу. <i>Мәхәббәт уңышсызлыгына очраган кыз, уйлап та тормастан, андый чакта акыл өйдә булмый бит, юк, дип кырт кисте. </i>Г.Әпсәләмов. <b>Акыл өйрәтү </b>Белдеклеләнеп, башкаларга киңәш бирү, үз карашын үткәрергә тырышу. <i>Сезгә әйтсәң, акыл өйрәтергә тотынасыз, анда кермә, монда кер, имеш. </i>Ф.Яруллин. <i>–</i> <i>Әллә мин аңгырамы? Һаман миңа акыл өйрәтәсез! – Ана башлаган сүзен кинәт өзде дә еларга тотынды. </i>Ф.Яруллин. <i>–</i> <i>Ә үзе дә-ә-әү! – дип суза ул, мыскыллавын яшермичә, һәм, акыл өйрәтеп, өстәп куя: – Укырга кирәк! </i>Г.Шәрипова. <b>Акыл өләшкәндә, өйдә булмаган </b><i>мыск. </i>Акылсыз, корыга буй үстерүче. <b>Акыл сату </b>Кешеләргә акыл өйрәтеп, үзен башкалардан акыллырак итеп күрсәтергә ярату<i>. Арбага, бигрәк тә мондый иске арбага, бу кадәр авыр йөк төяргә ярамавы хакында озын итеп акыл сатарга гына җыенган иде, икенче тапкыр аркасына шундый итеп төрттеләр, кучер чак телен тешләмәде. </i>Г.Шәрипова. <i>Хәзер акыл сатучылар бик күбәеп китте</i>. <b>Акыл тарлык </b>Фикерләү сәләте чикле булу, белем җитмәү. --- <i>бу дөньядан туйдым инде. Моңарчы да торганмын мин гакыл тарга. </i>Г.Тукай. <b>Акыл туплау </b><i>к.</i> <b>акыл җыю</b>. <b>Акыл чыгу </b><i>к.</i> <b>акыл китү</b>. <i>Әллә, «хис» дигән нәрсәгә артык бирелеп китеп, акыл чыгып торган чакларда була торган бер кабынып китү генәме бу? </i>Г.Гобәй. <b>Акылы арттан йөрү </b>Уйлап җиткермичә, ашыгып эш итү. <i>Минем ишеләрнең шул инде ул: дуамаллык – алдан, акыл арттанрак йөри. </i>В.Нуруллин. <b>Акылы камил </b>Акылы һәр яктан төгәл, тулы, җитеш. <i>Парлап кына парлап ат җиктергән, Кайсы илләрдән килгән бу түрә? Бу түрәлек сиңа бирелгәндер Акылларың камилгә күрә. </i>Җыр. <b>Акылың алтын икән </b><i>ирон. </i>Үзен бик акыллыга, белгәнгә санап йөрүчегә карата әйтелә<i>. </i><b>Акылы үзе белән </b>Холыксыз, тотрыксыз кеше, әйткәненең киресен эшләүче. <i>Холкына ничек туры килсә – шулай. Аның акылы үзе белән. </i>Н.Исәнбәт. <b>Акыл югалту </b><i>к. </i><b>акыл җую</b></p></p>
</table>
</body>
</html>