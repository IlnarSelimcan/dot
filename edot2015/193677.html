 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖАВАП </b> <i>и.</i> <i> гар. </i> 1) Бирелгән сорауга, мөрәҗәгатькә раслау яки инкярлау тәртибендә кайтарып әйтелгән сүз. <i>Крестьянның бу соравына Сөләйман җавапны тиз таба алмады. </i>К.Тинчурин. <i>Юк, син сорауга җавап бир: ни өчен син уенда түгел? </i>М.Мәһдиев. <i>Әтинең җавабы әзер булган, ахры, ул моны шундук әйтеп ташлады. </i>Р.Мөхәммәдиев</p><p>2) Дәрестә куелган бирем буенча укучының укытучы һәм сыйныф алдында сөйләве. <i>Хәзрәт, шәкертләрнең җавабын ишеткәч, өстәлдәге китапларның берсен алды... </i>М.Гафури. <i>Әркәшә әнә шул дәрестә танылды. Ул бер-ике сорауга дөрес җавап бирә алды. </i>М.Мәһдиев. <i>Укытучылар күреп калса, икенче көнне бөтен фәннәрдән сорап үзәгеңә үтәчәкләр, җавабыңны аз гына ялгышсаң да: «Уку кайгысы качкан шул инде синнән ---», – дип, бөтен класс алдында көлкегә калдырачаклар. </i>М.Маликова // Дәрес барышында укытучының укучылар биргән сорауларга аңлатмасы. <i>Ни турында гына сорамасыннар ---, Юныс беркайчан да аларның сорауларына кул селтәми, барысына да төпле җавап бирә, җавапларым балаларга аңлаешлы булсын дип тырыша. </i>Г.Шәрипова</p><p>3) Эндәшү сүзенә, эндәшкәнгә кайтарып әйтелгән сүз, җөмлә, аваз, ишарәт. <i>Җавабында аваз: «Син рәнҗемә, – ди, – Минем исмем – ачы, карт тәҗрибә», – ди. </i>Г.Тукай. <i>Сорауны ишеткәнен белгертеп, карап алса да, берни эндәшмәде, җавап кайтармады егет. </i>Р.Мөхәммәдиев. <i>Берничә ишеккә кагып карасам да, җавап бирүче булмады. </i>Казан утлары</p><p>4) Әңгәмә барышында сөйләнгән мәсьәләгә карата үзеңнең фикереңне, мөнәсәбәтеңне белдереп әйтелгән сүз. <i>Шакир бу сүзнең җавабында төртелеп калды: аның башына берьюлы бер-берсеннән ачырак сүзле әллә ничә җавап килеп тулды. </i>Ф.Әмирхан. <i>Сөләйман бу сүзгә тиешле җавап таба алмыйча һәм шул ук вакытта эчендәге шатлыгын да яшерә алмыйча, ашыгып, кабаланып: – Мөхәммәтша агай үзе шулай дип әйтеп калдырдымыни? – дип ычкындырды. </i>К.Тинчурин. <i>Мондый сорау һәр заманда һәрбер язучыда туа. Әмма җавабын һәркем үзенчәрәк табарга тырыша. </i>Ә.Еники</p><p>5) Нинди дә булса сорау яки үтенечкә карата ризалык бирү-бирмәүне белдергән чара, эш-гамәл. <i>Тиз генә җавап бирерлек сорау түгел иде бу... Арслан әтисенең хәзер аңардан үзенең тормыш мәгънәсен хәл итә торган җавап көтеп торуын аңлады. </i>Г.Ахунов. <i>Дәшмәде Гыйлемхан. Ә хуҗа кешенең үз туксаны туксан, җавапка мохтаҗ түгел иде ул. </i>Р.Мөхәммәдиев. <i>Егет, әнисенең бу гозерләренә җавап итеп, авылда торып калды. </i>Казан утлары</p><p>6) Табышмакның, математик мәсьәләнең чишелеш нәтиҗәсе<i>. Түтәлдә нинди ике нота үсә? Җавап: фа-соль. </i>Табышмак. <i>Дүрт кодагый берсен-берсе куалый. Җавабы: әвернә. </i>Табышмак. <i>Укучылар бер мисалның җавабы дөрес булмавын әйтәләр.</i> Ә.Хуҗиәхмәтов</p><p>7) Хатка каршы язылган хат, язу. <i>«--- мин сезгә Петроград адресыңыз берлә дә, мондагы адресларыңыз берлә дә берәр хат язган идем. Җавабы да булмады, хаты да кире кайтмады», – диде. </i>Г.Исхакый. <i>Әйтик, бүген телеграмма яздым, ә берсекөн дигәндә, җавабы килде. </i>Х.Туфан. <i>[Идрис] Иң әүвәл --- чираттагы санга ике мәкаләне редакцияләде, берничә хатка җавап язды. </i>А.Гыйләҗев</p><p>8) Ярышып, кара-каршы җырлап, әйтешеп бирелгән җаваплашу сүзе, тапкыр сүзләр. <i>Атна кич иде. Мәдрәсәдә ыгы-зыгы купты… Китте ике арада сораулар белән җаваплар чәкештерү.</i> Ә.Фәйзи. <i>Элек, кызлар аулак өй уздырганда, егетләр ишеккә килеп сорыйлар икән: «Ач!» Өй эченнән кызларның әзер җавабы ишетелә: «Ач булсаң, туеп кил!..»</i> Х.Мәхмүтов</p><p>9) Кылган, башкарылган эшләргә карата белдерелгән мөнәсәбәт. <i>Мәскәүнең исә менә шундый яхшылыкларга «җавабы» алдында Айдар алдашуы сабыйлык шуклыгы кебек кенә булып кала. </i>М.Гайнетдинов. <i>Без һәр кешене, фикер аерымлыгына карап, илдән куа башласак... Андыйларга иң көчле удар – массаларның җавабы. </i>Ф.Сафин. <i>Карательләр җавабы турында тарих дәшмәсә дә, аңлашыла: «падишаһ» Идел аръягына куылгач, «иңнәренә канат үскән» карательләр, әлбәттә, фетнәчеләр шартын кабул итми. </i>В.Имамов</p><p>10) Кайтаваз. <i>[Мәктәп] Шаулап көлсәң, яңгырап җавап бирә, Үз иткәнгә күрә баласын. </i>М.Җәлил</p><p>11) Сорау алу, допрос. <i>[Хәзрәт:] Җәмәгать, бу эш бүген генә тәмам булмас. Иртәгә шаһитлардан берәм-берәм җавап алырбыз. </i>М.Гафури. <i>Хәзергә җавапка Җиһанша бабай чакырылды. </i>Г.Ибраһимов. <i>Тикшерүче аның һәр җавабын гаять бөтеркәле готик хәрефләр белән, бер дә ашыкмыйча гына язып алды. </i>Ш.Маннур</p><p>12) Гаеп гамәлләр, кылган җинаять өчен бирелгән җәза. <i>--- язарга, иллә мәгәр, бары үземә кагылганны – минеке, мин беләм, җавабын да үзем бирәм. </i>Ә.Еники. <i>Кем булса да, кызганма, башын чап та өз, җавапка үзем барырмын, дип гайрәт орды. </i>Г.Ибраһимов</p><p>13) Берәр төрле тәэсиргә, йогынтыга мөнәсәбәтле рәвештә организмда барлыкка килгән халәт, реакция. <i>Дарвиннан соң кайбер галимнәр (Кеннон, Барт, Линдслей) «эмоцияләр психик механизмының төрле предметларга, күренешләргә җавабы» дигән концепцияне күтәреп чыгалар</i>. К.Гыйззәтов</p><p>14) <i>сир. </i>Җаваплылык, җаваплы булу хисе. <i>Сәфәрнең бөтен җавабы минем өстә, юлдашка җил дә, яңгыр да булмаячак. </i>Г.Ибраһимов. <i>Монда мине бригадир итеп калдырганнар икән, димәк, моның җавабы миңа да төшә</i>. С.Сабиров</p><p> ◊ <b>Җавап бирерлек </b>Лаек, тиң, үзенә иш булырлык. <i>--- ул үзе дә язмыштан зурны – Галиябану белән Хәлил, Йосыф – Зөләйха мәхәббәте кебек олы, изге, --- үзенә шундый бөек дәрәҗәдәге хис белән җавап бирерлек пар эзли иде. </i>М.Маликова. <b>Җавапка күршегә (кесәгә) кермәү </b>Җавапка аптырамау, тапкыр телле булу. <i>Гөлниса белән сөйләшкәндә, «ык-мык» килеп торса да, Хөсисә кайткач, тракторчы егетнең теле яхшы ук ачылып китте, җавапка күршегә кермәде. </i>Ф.Хөсни. <i>Ул инде җавап өчен кесәгә кереп тормас, үз җавабын үзе табар. </i>Мирас. <b>Җавапка тартылу</b> Гаеп эш, җинаять өчен җәзага тартылу, хөкем алдына басу. <i>Рәис боларга шаһитлыкның бурычларын, хакларын төшендерде. Тик дөресне генә сөйләргә тиешлекләрен, юкса, җавапка тартылачакларын аңлата барды. </i>Г.Ибраһимов</p><p> ◊ <b>Җавап бирү</b> 1) Туры килү, үтенечне, таләпне, ихтыяҗны канәгатьләндерү. <i>Әсәр бик түбән сыйфатлы һәм чорга җавап бирми. </i>М.Җәлил; 2) Нинди дә булса эш-хәлнең үтәлеше өчен җаваплылык алу, җаваплы булу. <i>Атлар өчен, бабай, син җавап бирәсең. </i>Р.Ишморат. <i>Урталай бүленеп, миңа юл бирделәр. Ишетеп калдым: «Әнә җитәкчеләре. И Ходаем, бу җавап бирә бит инде аңа». </i>М.Мәһдиев; 3) Гаебе өчен тиешле җәза алу, түләү. <i>Җавап бирер көнең җитте, сасы көзән! </i>К.Нәҗми. – <i>Әгәр дә боларның берсен генә качырсаң да, үз башың белән җавап бирерсең! – дип, тарантаска утырып та киттеләр. </i>К.Тинчурин; 4) Үзенә карата күрсәтелгән мөнәсәбәткә, эшләргә туры килерлек гамәлләр кылу. <i>Аны Советлар чынбарлыгы туганнарча, дусларча үз эченә алып, аңа шундый зур ышаныч күрсәтүгә Сөләйман эше белән җавап бирергә уйлады. </i>К.Тинчурин; 5) <i>дини </i>Шәригатькә туры килмәгән гамәлләр өчен Аллаһ алдында җаваплы булу. <i>[Нурый карт:] – Алда кыямәт бар, Алла каршында җавап бирәсе бар бит, – дип өстәде. </i>Г.Ибраһимов. <b>Җавапка тарту </b><i>юр. </i>Нинди дә булса җинаять эшендә гаепләп судка бирү, хөкем итү. <i>Ул дүрт тәүлек эчендә кайнады. Илле дүрт кешене җавапка тартты. </i>Г.Ибраһимов. <i>Мәсьәләнең җитдилеген аңламаган кеше белән уртак эшкә тотынмавың артык шул, армиядә мондый гамьсез кешеләрне җавапка тарттырган булырлар иде. </i>М.Юныс. <b>Җавапка тартылу </b><i>юр. </i>Кем дә булса, җинаятьчел гамәле өчен җәзага дучар булу, хөкем алдына басу. <i>Рәис боларга җаваплылыкның бурычларын, хакларын төшендерде. Тик дөресен генә сөйләргә тиешлекләрен, юкса җавапка тартылачакларын аңлата барды. </i>Г.Ибраһимов.<b> Җавап тоту </b><i>к. </i><b>җавап бирү </b>(3 <i>мәгъ.</i>).<i> Ул [укытучы] бит баланы гына түгел, шул баланың әти-әнисен дә тәрбияләүче. Барысы өчен дә ул җавап тота. </i>Сөембикә</p></p>
</table>
</body>
</html>