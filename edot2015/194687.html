 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖЫЛЫТУ </b> <i>ф.</i> 1) Җылылык энергиясе чыгарып, тирә-якны, һаваны яки әйберләрне җылы хәлгә китерү.<i> Шулай байтак икеләнеп утырганнан соң, шактый ук күтәрелеп җылыта башлаган кояшка күз салды, күрше-тирәдәге чәчүчеләргә карап алды да аягүрә басып: – Аллага тапшырдык! – диде. </i>Г.Бәширов. <i>Җиләк-җимеш һәм яшелчәне саклау өчен, тәрәзә янында аз гына мәйданчыкны бүлеп куярга һәм аны я өстәмә рәвештә җылытырга, я анда суыргыч вентиляция җайлап куярга кирәк. </i>Яшелчә һәм җиләк-җимешне саклау, эшкәртү. <i>Ток белән җылытылган тимерчыбык янында ук магнит угы торган. </i>Могҗизалар энциклопедиясе</p><p>2) Үз җылыңны биреп, кочып, тәнне ышкып, өреп җылыту. <i>Ни өчен дәштең, үзеңә алып кердең, тезләнеп, аякларымны җылыттың, онытылып, күзләремә карадың? </i>Ә.Еники. <i>Җәмилә Закировна, җылытырга теләгәндәй итеп, кулларын угалады. </i>М.Маликова</p><p>3) Җылыну өчен, җылы чыганак янында тору. <i>Хәзер үк берәр җиргә кереп, аякларыгызны җылытырга кирәк. </i>Ә.Еники</p><p>4) Учакка, мичкә яки башка җылылык чыганагына куеп, аш-суны җылы хәлгә китерү. <i>Ботка җылыту. Аш җылыту</i></p><p>5) Өй, торак, бинаны салкын үткәрми торган итеп эшләү; җылы сакланырлык итү. <i>Өйнең түбәсен туфрак, пычкы чүбе белән җылыту. Өйне тышкы яктан күбектән эшләнгән пластиналар белән җылыту</i></p><p>6) <i>з.-сыз </i>Һава температурасы күтәрелү. <i>Көн кичкә таба шактый җылытты</i></p><p>7) <i>күч. </i>Җылы тойгы уяту, дәрт, илһам, рәхәтлек бирү. <i>Кайда соң син, җан җылытыр кешем? Туңа җаным янда син юкка. </i>Ш.Җиһангирова. <i>Ничек кенә булса да, начальникның чыраенда изге кеше чалымнары күрү күңелне бик нык җылыта... </i>Н.Измайлова</p><p> <b>Җылыта бару</b> Вакыт узган саен, җылылык арту, торган саен ныграк җылыту</p><p> <b>Җылыта башлау </b>Җылытырга тотыну<i>. Язгы кояш җирне җылыта башлагач, ул [бака] уяна һәм тагын бөҗәкләрне аулый башлый. </i>Хайваннар дөньясы</p><p> <b>Җылыта төшү</b> Беркадәр, бераз җылыту; тагы да җылырак итү</p><p> <b>Җылытып алу </b>Тиз арада җылыту, җылынган хәлгә җиткерү</p><p> <b>Җылытып бетерү </b>Барысын да, бөтенесен дә җылыту</p><p> <b>Җылытып җибәрү</b> 1) Кинәт җылыту. <i>Аяк астын туңдыруны, кырпак төшүне көтеп торганда, ноябрь урталарында, һич күренмәгән хәл, кинәт аязып, җылытып җибәрде. </i>Ф.Хөсни.<i> Алай гына да түгел, бу кешенең мине үзенә көчләп алып керүе минем өчен яхшы булды кебек, аякларымны гына түгел, ул хәтта йөрәгемне җылытып җибәрде кебек... </i>Ә.Еники</p><p>2) Бераз җылыту.<i> Бүген үк чәчкәндә, тишелә алмыйча, сөтләнеп ятмагае, бозылып. Ярый ла җылытып җибәрсә! </i>Г.Бәширов</p><p> <b>Җылытып җиткерү </b>Тиешле дәрәҗәгә җиткәнче җылыту</p><p> <b>Җылытып кую</b> Алдан җылытып, әзер хәлгә китерү. <i>Ашны җылытып кую</i></p><p> <b>Җылытып тору </b>1) Һәрвакыт, бертуктаусыз җылыту. <i>Әнә шул еракта балкыган якты нур – өмет чаткылары белән күңелләребезне җылытып тора иде. </i>Г.Бәширов.<i> Ярты республика җирләрендә газ, айлар-еллар буе янып, һаваны җылытып торса да, бер генә авылга да газ кертелмәде. </i>М.Әхмәтҗанов</p><p>2) Әледән-әле, еш җылыту</p></p>
</table>
</body>
</html>