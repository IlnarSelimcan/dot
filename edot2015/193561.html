 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЕРТУ </b> <i>ф</i>. 1) Кәгазь, тукыма һ.б. нечкә тоташ әйберне кисәккә аеру, кисәкләргә бүлгәләү<i>. Иртәгә театрга дип алынып кайткан театр билетларын күреп, алардан үчен алган кебек, ваклап-ваклап ертып ыргытты. </i>Г.Исхакый. <i>Безнекеләр дүрт кырлы каты әйбернең пергаментын ерттылар: алар кулында, чыннан да, икмәк иде.</i> Ә.Еники. <i>Су басымы колак пәрдәсен ерту белән генә чикләнми, буыннарны катыра, бәвел куыгын эштән чыгара. </i>М.Юныс</p><p>2) Җир сөрү. <i>[Истән чыкмый] Абый белән бергәләшеп кара җирне Сука белән ертып-ертып йөргәннәрем. </i>Г.Тукай. <i>Игенче орлык чәчәр, Җир ертып, ризык юлын ачар</i>. Н.Исәнбәт</p><p>3) Нинди дә булса үткен, очлы әйбер белән ерып, тырнап эз калдыру</p><p>4) <i>күч. </i>Ислемай, төтен, агулый торган газ, хлор һ.б.ш. нәрсәләрнең исе яки үтә көчле тавышның сизү органнарына (күзгә, колакка) көчле тәэсир итүе. <i>Әмма кемдер аны бик кирәксенә, ахры, ямьсез зыңгылдау, колакны ертып, озак-озак кабатлана. </i>М.Маликова.<i> Ул көй чыгара белми, әллә нинди ямьсез, колак пәрдәләрен ерта торган тавыш чыгара. </i>А.Емельянов</p><p>5) <i>күч. </i>Тию, кагылу, тынычсызлау. <i>Манараның үткен очы ерта Кемнәрнеңдер мин-минлекләрен. </i>Х.Әюп<b></p><p></b>6) <i>күч. </i>Яру, аеру. <i>Төн пәрдәсен ертып, Гөлйөземнең ачыргаланып кычкырганы ишетелде. </i>Ф.Латыйфи.<i> Пароход кына, шул төпсез-чиксез караңгылыкны ертып, алга барырга маташа. </i>Г.Исхакый. <i>Хәким Нәбиевич кире борылды, әмма шул мәлдә, кичке эңгерне ертып, күпер яклап, үзбушаткыч килеп чыкты. </i>М.Хәбибуллин</p><p> <b>Ертып алу </b>Тиз генә ерту; зур өлештән кечерәк өлеш аерып алу. <i>Өстәлдән лезвие алып, каты тукыманы телеп җибәрде, аннан озын тасма ертып алды да Мортазаның беләген кысып урады</i>. М.Маликова</p><p> <b>Ертып ату </b>Кискен хәрәкәтләр белән тиз-тиз ерту; ертып юкка чыгару, юк итү. <i>Хатны ул кабат укырга теләмәде, ертып атты һәм гомерендә беренче тапкыр үксеп-үксеп елады. </i>Д.Каюмова. <i>Башта бер академик теориясен ятлаталар, аннары, ул үлгәч, аның китапларын ертып аталар. </i>З.Садыйков</p><p> <b>Ертып бетерү </b>Бөтен җирен, күп итеп ерту, бик нык ерткалау. <i>Әллә нинди чәнечкеләр аягымны ертып бетерде. </i>И.Салахов. <i>Без аларны [журналларны], балалар ертып бетермәсеннәр дип, утын сараена яшердек</i>. Р.Мостафин. <i>Өйдә булган рәсемнәрен, хатларын ертып бетерде</i>. Т.Галиуллин</p><p> <b>Ертып җибәрү </b>Кинәт ерту, көтмәгәндә ерту. <i>Карт итәк очын әз генә кискәч, ике ягын ике кулы белән тотты да күлмәкне шытырдатып ертып җибәрде. </i>Ф.Садриев</p><p> <b>Ертып керү </b>1) Эчкә үтеп, тирәнгә таба ерту</p><p>2) Бик нык ерту. <i>Әлеге тавыш аның колагын ертып керде. </i>Р.Сибат</p><p> <b>Ертып кую </b>Ертылган хәлгә китереп калдыру</p><p> <b>Ертып ташлау</b> <i>к. </i><b>ертып ату</b>. <i>Ул, погоннарын ертып ташлап, крестьян киемнәренә киенеп, фронттан кача. </i>Н.Юзиев. <i>Башта бөтен фотоларны ертып ташлады. </i>Н.Измайлова. <i>Ясадым мин дәфтәремә Бүренең би-ик явызын: --- Курыктым да, бүрене мин тизрәк ертып ташладым. </i>Р.Миңнуллин</p><p> <b>Ертып тору </b>1) Бертуктаусыз ерту</p><p>2) <i>күч. </i>Күккә ашкан булу; текә басып тору. <i>Нык калын сыйраклар өстендә торган тыгыз тән, туры муен һәм текә маңгай, --- бер пар чалгы сыман һава ертып торган туры озын мөгезләрме – болар бары тик аңарда, Микәйдә генә. </i>Р.Мөхәммәдиев</p><p> <b>Ертып узу</b> 1) <i>к. </i><b>ертып үтү</b>. <i>Яра зур түгел, пуля сөяккә тимәгән, ә итне генә ертып узган. </i>А.Шамов</p><p>2) <i>күч. </i>Тиз арада көчле тәэсир итеп ерту. <i>Тупас Гайфулланың бакыруы икенче тапкыр бәгырьне ертып узды. </i>Ф.Яхин</p><p> <b>Ертып үтү </b>Үтәли ерту; тирән эз салып, икегә аерып ерту. <i>Ак болытлар, җирне каплап тормагыз, --- Мин барыбер сезне ертып үтәрмен. </i>М.Җәлил</p><p> <b>Ертып чыгу</b> 1) Һәрберсен бер-бер артлы ерту</p><p>2) Үтәли ерту. <i>Бу – ачлыктан йоннары коелган, кабырга, янбаш сөякләре тиреләрен ертып чыккан бер усал эт иде. </i>Г.Ибраһимов. <i>--- җаным, тәнемә сыймыйча, тиремне ертып чыгардай булып чәбәләнә</i>. М.Кәбиров. <i>Тау өстенә ябылган калын юрган төсле йомшак булып күренгән яшел урманны ертып чыккан ялангач кызыл ташлар – кыялар очрыйлар</i>. М.Әмир</p></p>
</table>
</body>
</html>