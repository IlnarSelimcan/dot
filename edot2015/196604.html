 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИРКЕН </b> <i>с.</i> <b>1</b>. 1) Иңе, буе зур; киң, кысынкы булмаган, рәхәтләнеп сыярлык. <i>Театрның ишегалды шактый иркен: түрдә – гараж, аның каршында кечкенә автобус тора. </i>М.Маликова. <i>Алар Рудольфны түр яктагы иркен һәм йомшак ятакка урнаштырдылар.</i> Р.Вәли. <i>Нефтьче шефлар салып биргән зур, иркен яңа мәктәптә дәрес бара иде. </i>А.Әхмәт</p><p>2) Кысып тормаган, киң. <i>Иркен туфли. Иркен күлмәк. Иркен чалбар</i></p><p>3) Киң җәелгән, зур урын биләгән. <i>Өч баламны, очар кош итеп, Мин очырдым иркен далага ---. </i>М.Җәлил. <i>Свайлар арасында ватылган боз кисәкләре буадан агып чыгалар да, иркен болында мәһабәт кыяфәттә борыла-борыла, еракка юл алалар. </i>М.Мәһдиев. <i>Автобус, урамнарның әле берсеннән, әле икенчесеннән чаба торгач, ниһаять, шәһәрне артта калдырып, киң, иркен юлга чыкты ---. </i>Р.Гыйззәтуллин</p><p>4) <i>сир. </i>Азат, ирекле, бәйсез. <i>Казан! Фахиш шәһәр, синең урамыңа Мин, гыйсъянчы, кереп адаштым. Череп беткән мещан баткагында Иркен уйларымнан саташтым… </i>Һ.Такташ</p><p>5) Җайлы, уңайлы, киеренке түгел. <i>Һәр хәрәкәтем төгәл, иркен, нык, һәр адымым ышанычлы булып китте. </i>М.Маликова. <i>Куллары белән иркен хәрәкәтләр ясап куя. </i>Ә.Фәйзи. <i>--- заманасы бик иркен иде бит: 1956 –1958 елларда --- Казанның теләгән ресторанында --- 5 – 6 тәңкәгә ашап-эчеп утырырга була иде. </i>М.Мәһдиев</p><p>6) Тышкы, тыштагы. <i>--- кортка урын тар, кызыксыз күренде булса кирәк, өй эчен бер әйләнде дә кире иркен һавага чыгып очты. </i>Ә.Еники</p><p>7) <i>күч</i>. Бернинди дә матди кыенлыклар кичерми торган, бай, хәлле. <i>Җир йөзендә шундый тук, Шундый иркен тормышлы, --- Тагын берәр ил бармы? </i>М.Җәлил. <i>--- улыбыздан уңмадык. «Этне чылбырга бәйләгән кебек, мине гаилә белән богауларга тырышасыз», – диде. Ул иркен, матур тормыш өчен яралган, имеш. </i>М.Насыйбуллин. <i>--- мәдәни казанышлардан, нигездә, җәмгыятьнең укымышлы, иркен тормышлы өлеше генә тулысынча файдалана ала. </i>Татарстан тарихы</p><p>8) <i>күч. </i>Берәр нәрсәне чама белән әйткәндә «бер дә ким түгел, әле артык та булыр» мәгънәсендә</p><p>9) <i>күч. </i>Эш, шөгыль белән мәшгуль булмаган, буш. <i>Кайтып төшкән көннәрдә ячейка белән, яшьләр белән кайнашып, ничектер иркен бер вакыт таба алмадым. </i>Г.Ибраһимов. – <i>Сезнең театрда җиңел көнегез, иркен вакытыгыз булганы бармы соң? – Низам, сулышына йотылып, сүз таба алмый торды. </i>М.Маликова. <i>Наилә үтә мөлаем, изгелекле тавыш белән аны бүлдерде: «Нигә ярамасын, ди? Алан киң, ризык мул, вакыт иркен. Рәхәтләнеп ял итик!» – диде. </i>А.Гыйләҗев</p><p>10) <i>күч.</i> Җитәрлек, табып, алып булырлык (берәр нәрсәнең дефицит булмавы турында). <i>Люся бүген иртән җыенды да чыгып китте. Билеты да юк иде бугай. Хәер, хәзер самолётка билет иркен бит. </i>М.Маликова</p><p>11) <i>күч. </i>Аһәңле, матур, саф, киң. <i>Әмма җырчының иркен, матур, аз гына калынрак күкрәк тавышы төнге тирән тынлыкта бик ачык булып ишетелә иде. </i>Ә.Еники. <i>Болын киңлекләренә иркен музыка агыла башлады. </i>Р.Сибат</p><p><b>2. </b><i>и. мәгъ. </i>1) Пространствосы зур булган киң урын; ачыклык, ачык һава. <i>Бу һава, бу яз галәмәте кешеләрне урамга тарта, кысрыктан иркенгә өстери. </i>Ф.Әмирхан. <i>Тизрәк урамга – яктыга, иркенгә чыгарга ашыкты Харис. </i>М.Маликова</p><p>2) Азатлык, бәйсезлек, хөрлек; ирек (<i>2 мәгъ</i>.). <i>--- кол булып тору белән иркендә торуның аермасы бик зур бит. </i>Г.Коләхмәтов. <i>Әллә иркендә торуның кадрене белмимме мин?! </i>Г.Тукай. <i>Камерада салкынча. --- Нигәдер бу минутта Хәяткә үз йөрәге дә тимер читлек эчендә тибә сыман тоелды. Тик җаны гына иркендә. </i>М.Насыйбуллин</p><p>3) <i>күч. </i>Җитеш, мул, хәлле тормыш. <i>Үзен монда китерүләренә гаепләми ул оныкларын. – Без инде яшен яшәгән, ашын ашаган. Алар иркендә, рәхәттә торсын, – ди. </i>С.Зыялы</p><p><b>3. </b><i>рәв. мәгъ. </i>1) <i>сөйл. </i>Бәйсез, азат булып. <i>Кайда без иркен яшәрбез, хөр, азат җилләр кебек. </i>Һ.Такташ. <i>Туган илдә ничек сыйланулар, коштай иркен йөргән вакытлар ---. </i>А.Алиш</p><p>2) Җиңел генә, ансат кына.<i> Җиде-сигез телдә бик иркен сөйләшкән бабам кышлакта балалар укыта. </i>Ә.Хәсәнов. <i>«Урыс» дигән кушамат аның урысча яхшы белгәне, урыс галимнәре белән иркен аралашканы, татарларны урысча өйрәтергә тырышканлыгы аркасында бирелгән</i>. Р.Батулла. <i>--- русча-татарча иркен сөйләшә һәм яза алган дәрәҗәле Р.Мостафинның бу чыгышы партия түрәләре өчен һич тә көтелмәгән хәл булды.</i> Р.Фәйзуллин</p><p>3) Тартынмыйча, уңайсызланмыйча, бәйсез, табигый рәвештә. <i>Шәхтазый үзе һәм Әхтәм абый безгә --- кырын карамыйлар, шуңа күрә әбиләрдә без үз өебездәге кебек иркен кылана идек. </i>М.Әмир. <i>Клава үзен иркен тотты. Хәтта Тимернең уң як кашы өстендәге яра белән кызыксынды. </i>М.Хәсәнов.<i> Юк, бу ханым, нинди генә асыл кош булмасын, «түбәндәгеләр» компаниясенә алырлык икән. Үзен әнә ничек иркен, кыю, гади тота ул! </i>Ә.Еники</p><p>4) Берәр нәрсәне тартылып, киерелеп торудан туктатып, бушайтып, киеренке итмичә. <i>Берүк тезгенеңне иркен куй! </i>Г.Ибраһимов. <i>Башчы иркен торырга әмер бирде. Солдатлар тирләрен сөртергә, тәмәке тартырга керештеләр. </i>С.Җәлал</p><p>5) Мөлаем, ягымлы итеп. <i>Баш механикның тулы битле итләч йөзендә хәзер баягы иркен елмаю түгел, ә мыскыллы караш иде</i>. Р.Кәрами<i>. Хәлим тагын чигенеп куйды, әтисе аның нәрсәдән курыкканын аңлады бугай: иркен елмайды. </i>Г.Гобәй</p><p>6) Матди кыенлыклар кичермичә. <i>Һәр икәвесенең тавышында Исхакның күп акча эшләвенә, иркен яшәвенә кызыгу, хәтта соклану сизелә иде. </i>М.Маликова. <i>Ә тормышлары бер дә начар булмаган. Иркен, мул яшәгәннәр.</i> Ә.Еники</p><p>7) <i>сөйл. </i>Комачаулаусыз, чикләүсез, тоткарлыксыз гына</p><p>8) <i>күч. </i>Җитәрлек, күп, мул.<i> – Бәрәңге пешерәбез. Шәп балыгым бар минем. Мин бит эшлим – акчам иркен, [– диде Мөби]. </i>М.Мәһдиев</p><p>9) <i>күч. </i>Берәр эшнең билгеле бер вакыт эчендә һичшиксез үтәлү мөмкинлеге барлыгын белдерү өчен кулланыла</p><p>10) <i>күч. </i>Тулысынча, бөтен киңлегенә, киң итеп. <i>Мең елларга бөтен намуслылар Хыялланган бәхет, кешелек Беренче кат менә безнең илдә Иркен итеп ачты ишеген. </i>М.Җәлил. <i>Кешене гәүдәләндерүдә традицион алымнар һәм чаралар иркен кулланыла</i>. Х.Миңнегулов. <i>Автор уен алымыннан да иркен файдалана. </i>Ә.Закирҗанов</p><p>11) <i>күч. </i>Яхшы, әйбәт, шәп</p><p>12) <i>күч. </i>Тәкәллефсез, әдәпсез, масаючан. <i>Хәйрүш үзен бик иркен тота. Кесәсеннән алып кабызган затлы папиросын ләззәтләнеп суыра да озаклап төтенен өрә. </i>Я.Зәнкиев. <i>Әгәр вакыйгаларга район югарылыганда гына берәр Шатманов килеп кушылса, һәм ул, билгеле инде, авыл рәисенә терәк-таяныч булса, Баттал абзаң Мансурларга, Канәфиләргә үзенә каршы авыз да ачтырмас, авылдагы Катифә белән үзен ат караучы Шамилә янындагыдай «иркен» тотар иде. </i>Казан утлары</p><p> ◊ <b>Иркен куллы</b> Хәлле тормышлы, дәүләтле, байлыгы җитеш. <i>«Хәерче» дип йөртә идең безне, Үзеңә кайта бу сүз, хәерсез, Батмый инде безгә синең бу сүз: Иркен куллы халык хәзер без!</i> Х.Туфан.<b> Иркен күңелле </b>Киң күңелле, юмарт табигатьле; сер, сүз сыя торган. <i>Бу сөйкемле таза хатынның ачык чыраенда иркен күңелле ягымлылык, түбәнчелекле ихтирам сизелә иде. </i>Г.Бәширов. <b>Иркен сулау, иркен сулу (сулыш, тын) алу</b> 1) Бөтен күкрәк белән, тирән итеп тын алу, сулау. <i>Бүлмәгә әле кояш төшмәгән, эссе, тузанлы урамнан кергәч, яңа гына юып чыгарган өйдә тын алу иркен иде. </i>М.Маликова; 2) Төрле мәшәкатьләрдән, куркынычтан котылып, җиңеләеп, тынычланып китү; үзеңне җиңел хис итү. <i>Урак өсте җиткәндә, халык шактый иркен сулый башлаган иде инде. </i>М.Әмир. <i>Җинаятьче табылмый торып, авыл иркен сулый алачак түгел иде. </i>М.Маликова.<i> Шәхес культы – явызлык, дип бәяләнгәннән соң, сәяси тоткыннарның күбесе гаепсез табылды һәм азат ителде. Ил аз булса да иркен сулыш алды. </i>Әдәбият; 3) Котылу, иреккә, азатлыкка чыгу: икътисади, сәяси һәм рухи яктан җиңеллекләр сизү. <i>Әле берничә генә ай элек капитализм богавыннан котылып, иркен сулу ала башлаган Агыйдел крестьяннарының яңадан тыннары кысылды. </i>Г.Гобәй</p></p>
</table>
</body>
</html>