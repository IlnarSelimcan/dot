 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БОГАУЛА’У </b> <i>ф.</i>  1) Кул-аякларга богау кидерү, богау салу, зынҗырлау. <i>Унбишен, тимер богаулар белән богаулап, җәяүләп, гомерлеккә ерак Себергә озатырга, ди.</i> М.Гали. <i>Башлыкларын Себер җибәргәннәр Аяк-кулларын богаулап. </i>М.Гафури. <i>Абзыйны шул сәгатьтә үк богаулап алып китәләр. </i>Г.Ибраһимов</p><p>2) Тышау салу, тышаулау. <i>Ул, кайсыдыр атның аягында богау чылтыраган тавышка колак салып, авыр сулап куйды: – Атны богаулап җибәрергәме икән әллә?</i>.. Г.Бәширов</p><p>3) <i>күч. </i>Кешенең тойгыларын, теләкләрен, омтылышларын һәртөрле чикләү, тыю; ирексезләү. <i>Юк, әллә контузиядән аңгырайган башы эшләмәде, әллә Бессарабиядә атылган кыргыз иптәшләрен күзаллап икеләнде Янгураз – нидер аның ихтыярын богаулады. </i>Т.Әйди. <i>Ялкынлы яшьлекне богауларга телиләрме? </i>Г.Ибраһимов</p><p> <b>Богаулап алу </b>Кинәт, тиз арада богау салу. <i>Шул сәгате белән пристав үзе, өч полицейский белән килә дә, Вахитовны богаулап ала, участокка китерә дә: – Әйт, тагы кемнәр бар иде? Оештыручы кем иде? – дип, егетне кыйнарга тотына. </i>Г.Ибраһимов</p><p> <b>Богаулап бетерү </b>Һәрьяктан, тәмам богаулау; барысын да богаулау</p><p> <b>Богаулап килү </b>Электән, күптәннән даими богаулау. <i>--- һәр шәхесне бәхетле, азат күрү, милләтен богаулап килгән коллык психологиясеннән коткару рухы белән яшәгән</i>. Т.Галиуллин</p><p> <b>Богаулап кую </b>Богауланган хәлгә китерү, шул хәлдә тоту. <i>Ә богаулап куяр өчен сукбайлар бар, Җыен кесә караклары һәм башкалар</i>... У.Шекспир.<i> Савелий Кузьмич дигән исем аның бөтен ихтыярын богаулап куйган, аны үзенә чакыра, тарта, кара киемле артыннан теләсә кая барырга мәҗбүр итә иде. </i>Ф.Латыйфи</p><p> <b>Богаулап ташлау</b> Тиз арада богау кидерү. <i>--- минем кулларымны, аякларымны богаулап ташлый торган барлык йолаларга, инануларга төкерәм мин!</i> Н.Фәттах. <i>Юк, бәхәс кенәме, әҗәле җанын алырга килгәч, алышырга тотына һәм үлем алласы Танатның үзен богаулап ташлый</i>. Г.Хөсәенов</p><p> <b>Богаулап тору </b>Әле, хәзерге вакытта, күз алдында богаулау. <i>Шигырьләрне әлегә богаулап торам, алар миңа бу эшләрне дәвам итәргә комачауламасын</i>. Ф.Чанышева</p><p> <b>Богаулап чыгу </b>Һәрберсенә рәттән богау салу</p><p> <b>Богаулый бару </b>Торган саен күбрәк, ныграк богаулау; һәрберсен рәттән богаулау</p><p> <b>Богаулый башлау </b>Богауларга тотыну</p><p> <b>Богаулый төшү </b>Тагын да ныграк богаулау. <i>Бу хәл мине тагы да богаулый төште, ләкин каушатмады, кешеләрнең миңа ят-дошман итеп карамауларын, ничектер, йөрәгем белән сизәм кебек</i>. Ә.Еники</p><p> <b>Богаулый язу </b>Чак кына богауламыйча калу</p></p>
</table>
</body>
</html>