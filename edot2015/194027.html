 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖЕЛЕК </b> <i>и.</i> Сөяк куышлыгын тутырып торган йомшак тукыма. <i>Сөяк пластинкалары кызыл җелек белән тулган була, ул кан ясаучы орган булып тора. </i>Анатомия. <i>Көпшәсыман сөякләрнең куышлыкларында майга бай тоташтыргыч тукыма – сары җелек була. </i>Биология</p><p> ◊ <b>Җелеге кибү </b>Эшне төгәлли алмый җәфалану, тәкате бетү. <i>Якасын каптыра алмый җелеге кипте, аптырагач, миңа төймәләтте. </i>Ш.Маннур. <b>Җелеге кору</b><i> к.</i><b> җелеге кибү</b>.<b> Җелегенә кереп утырган </b>Үз сыйфаты, гадәте булып әверелгән; канына сеңгән. <i>Әгәр нәселдән килә торган авырудан – яшь чагыннан ук канына, бөтен җелегенә кереп утырган ул комсызлык чиреннән – үзе генә котыла алмый икән, аңа Нәфисәләр ярдәм итәргә тиеш түгел идеме соң? </i>Г.Бәширов. <b>Җелегенә үтәрлек итеп </b>Нык сеңдереп, тәмам ышандырып. <i>Андый чакта сүзләрне сайлап тормый, сигезәр катлап, җелекләреңә үтәрлек итеп сүгә. </i>Казан утлары. <b>Җелеген суыру </b>1) Кешенең көчен файдаланып хәлдән тайдыру, җегәрен алу. <i>Тик тормыш үзгәрмәде, һаман үзенең җелекләрне суыра торган бертөрле төссез агымы белән ага бирде</i>. Ә.Фәйзи; 2) Алҗытып бетерү, теңкәсенә тию. <i>Хатын белән дә ара тәмам өзелеп бетмәгән иде. Ул юха елан башын иеп кенә китеп бармады бит, Яңгураның җелеген суырды. </i>Г.Әпсәләмов. <i>[Машинадан] Колхоз председателе белән эшләпәле бер егет төштеләр. Болары инде тәмам җелекне суырдылар, өстәвенә, кызларның да тавышы хәзер усалрак, таләпчәнрәк яңгырый башлады. </i>Э.Касыймов; 3) Талау, нигезен корыту, ярлыландыру. <i>Җелеген суырып бетергәннәр басуларның, җелеген! </i>Р.Төхфәтуллин. <b>Җелеккә тию </b><i>к. </i><b>җелеккә үтү</b>. <i>Алдыма куелган шикәр кисәген, ярты чынаякка да җиткермичә, шатыр-шотыр чәйнәп бетерәм, тагын сорап, әнкәйнең җелегенә тия башлыйм. </i>Ш.Маннур. <b>Җелеккә төшү </b>1) Йөдәтеп, аптыратып бетерү, тәмам җәфалау. <i>Икенче районга качып китеп тә котыла алмассың. Җелегеңә төшәчәкмен әле! </i>Ә.Моталлапов; 2) Бик нык интектерү, газаплау. <i>Ялынып, ялварып тапшырган хатларның күпчелеген шофёрлар почтага илтеп йөрми, алалар да юк итәләр. Бер-берсеннән курку җелекләргә төшкән. </i>А.Гыйләҗев. <b>Җелеккә үтү </b>1) Тәнгә салкын үтеп керү, суыктан калтырау. <i>Ачы шималь җиле һәм зәһәр суыкның куәте җелекләргә үтә китә. </i>Г.Ибраһимов; 2) Тәмам йөдәтү, аптыратып бетерү. <i>Әмма да җелеккә үттең. Бик йөдәткеч кеше икәнсең син. </i>Ш.Әхмәдиев. <i>Бу «авыру» [җирсү] еракларга киткән эмигрантларның гына түгел, үз дәүләтендә кече ватаныннан – туган-үскән җиреннән аерылганнарның да җелекләренә үтә. </i>Ә.Борһанов<i>. Заһидулла иртәнге авыр сорауларыннан, җелегенә үткән үкенүләрдән, бигрәк тә тәмам юләрләндерә язган икеләнүләрдән тәмам арынды. </i>Р.Сибат</p></p>
</table>
</body>
</html>