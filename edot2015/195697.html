 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИЛӘК </b> I  <i>и.</i> 1) Он яки ярманы, орлыкларны эрерәк катышмалардан аеру җайланмасы. <i>Солы оны иләгәндә, җиз иләктә учы-учы белән әрсез кылчык бөялеп кала торган иде... </i>А.Гыйләҗев. <i>Шуннан соң ул [Торымтай] кыл иләктә тары ярмасы юды</i>. Н.Фәттах</p><p>2) Ашлык чистарту, җилгәрү, суыру машиналарында иләү өчен челтәр җайланма. <i>Өннә апа җилгәргечкә беренче чиләк чүпле бодайны китереп салды. Кибәкләр тузып бер якка очтылар, ә яп-якты эре бодай бөртекләре, куанышып, иләк өстендә бии-бии, мөшкә аша капчыкларга коелды. </i>Я.Зәнкиев. <i>--- ыштан балакларын бот тиңентен сызганган сипкелле малайлар, агач дөмбе белән комырыклардан вак чабакларны, этлиләрне пыркытып чыгарып, җилгәргеч иләгеннән бозып ясалган бәләкәй җәтмәләр белән балык сөзәләр... </i>А.Гыйләҗев</p><p>3) Балчык, вак таш, комны һ.б.ш.ларны үткәрү, иләү, сөзү өчен зур җайланма. <i>Аларның машиналашкан куллары --- таш катнаш балчыкларны тимер иләкнең бер ягыннан икенче ягына йөгерт[әләр]. </i>М.Гафури</p><p> ◊ <b>Иләге су тотмау </b>Сер саклый алмау, авызында сүз тормау. <i>Бу вакыйганы кеше-фәләнгә ишеттермик инде, дип сүз куешкан булсак та, иләкләре су тотмады, кардәшләрем табын янында еш кына минем якка карангалап, пырх-пырх көлеп куялар иде. </i>Р.-Н.Гүнтәкин. <b>Иләк авыз </b><i>гади с. </i>1) Зур авыз. <i>Җанашым, аһ, иләк авызыңны үпсәм! Ни кайгы, инде шул чакта үлсәм. </i>Г.Тукай. <i>Шушы кичне Миләүшә өйдәгеләргә сиздерми генә көзге тирәсендә күбрәк уралды. Күз-каш, ияк-танау тирәләре болай ярыйсы гына төсле, әмма авызы зуррак шул: «иләк авыз», җитмәсә, итләч битле... </i>Г.Байбурин<i>. Кая инде ул «Баламишкин» җырлап үскән безнең иләк авызга мондый хикмәтле «шлюпкалы» җырларның җаен белергә... </i>М.Мәһдиев; 2) Түгеп-чәчеп ашаучы кеше; 3) Авызында сүз тормаган, сер тотмас кеше. <i>– Ә ничек сөйләмисең, ди? --- – Ишкәнсең икән, иләк авыз! – Бу минутта Рәмилә үзе дә малайның җилкә тамырына берне кундырмыйча чак кына тыелып калды. </i>Э.Касыймов. <i>Тешең-тырнагың белән тырыш, мәгәр иләк авыз, буш сүз булып каласы түгел... </i>Б.Камалов. <b>Иләк авызлы</b> <i>гади с. </i>Зур авызлы. <i>[Рамиз] Әхмәтсафа абзыйның иләк авызлы Кадриясен кичә төн буе каравыллап чыкты... </i>М.Хәбибуллин.<b> Иләк аша караган </b>Артык күп сипкелле битле кеше турында. <b>Иләк аша үткәрү (уздыру, сөзү) </b>Җентекләп тикшерү, нык тикшереп, сайлап алу. <i>Менә кайчан башланды ул кешене, үзенә сиздермичә генә, зурайткыч пыяла аша карау, эреле-ваклы иләк аша уздыру! </i>М.Насыйбуллин. <i>Ләкин ул алай итмәде, инде һәрбер җөмләсе күңелгә сеңгән, кабат-кабат укылган газета материалын яңадан тәнкыйть иләге аша сөзеп укый башлады. </i>А.Расих. <i>Хәзер сүзне үлчәп, әллә ничә тапкыр иләк аша үткәреп кенә сөйләргә ярый... </i>А.Гыйләҗев. <b>Иләк баш </b><i>гади с. тирг. </i>1) Тиз онытучан, хәтерсез кеше; 2) Ахмак, аңгыра, надан кеше. <b>Иләк белән җил тотып маташу </b><i>к. </i><b>иләк белән су ташу</b>. <b>Иләк белән иләп карау </b>Җентекләп, төрле яктан тикшерү; бик нык тикшереп, сайлап алу. <i>Миңа акыл бигрәк иртә керде, һәр нәрсәне иләк белән иләп карыйм. </i>Н.Гыйматдинова. <b>Иләк белән кояш (якты) ташу </b><i>к.</i><b> иләк белән су ташу</b>.<b> Иләк белән су сөзү </b><i>к. </i><b>иләк белән су ташу </b><i>Иләк белән су сөзгән кебек булды ла аларны (жуликларны) тотарга тырышу. </i>З.Фәтхетдинов. <b>Иләк белән су ташу</b> Юк эшкә, файдасызга, бушка көч түгү, кирәкмәгән эш белән шөгыльләнү. <i>--- коммунистлар режимыннан яхшылык көтү – иләк белән су ташу ул, ниятләре явызлыкта, бу юлы явызлыклары кая кадәр барып җитәр? </i>А.Гыйләҗев. <i>Хатын белән бәхәсләшү, аны төзәтергә тырышу, Мәһди исемле язучы әйткәндәй, иләк белән су ташыгандай файдасыз. </i>Н.Әхмәдиев. <i>Дөньяда иң буш эш нәрсә? Иләк белән су ташумы? Юк! Хатынның «холык» дигәнен үзгәртергә маташу. </i>М.Мәһдиев. <b>Иләк бит </b><i>гади с. мыск. </i>Шадра битле кешегә карата әйтелә. <i>Хатын алсаң, иләк, чүмеч кирәк бит, Синең кебек иләк битләр сирәк бит. </i>Г.Тукай. <b>Иләк булу </b>Сизерәп, тишкәләнеп бетү. <i>[Ат] Бөтенләй тишкәләнеп иләк булган, --- төз атканнар, --- тишкәләп бетергәннәр. </i>Ш.Усманов. <b>Иләк итү </b>Тишкәләп бетерү, иләкләү. <i>--- бер җирән чәчлесе, башкаларның сүзенә каршы төшеп, миңа ярсып-ярсып штык белән кадарга тотынды. Гәүдәне агач саклады, ә менә аяк-кулларны иләк итте, явыз. </i>Ф.Яруллин. <i>Сугыш талкысы адәм баласын ниләр генә эшләтмәгән?! Кайсының тәнен ярчыклар иләк итеп тишкәләп бетергән, әмма йөрәге тибә әле, җаны чыгып җитмәгән, күзе йомык, аңы юк. </i>Х.Камалов. <i>Гәрәй, ак кулъяулыгын тишеп, вак иләк ясап бетерде. </i>А.Гыйләҗев. <b>Иләкнекен чиләккә бушату </b>1) Мәгънәсез, файдасыз эш белән шөгыльләнү. <i>Каландаров бераз уйлап торгач: – Үзегез, эштә кимчелекләр бар, дисез. Ә үзегез кискен чара кулланырга каршы киләсез. --- Юкса, ни өчен монда иләкнекен чиләккә бушатып утырабыз?.. </i>А.Каһһар; 2) Сүз йөртү, гайбәт сөйләү. <i>Председатель киткәч тә, сыер савучылар урыннарыннан кузгалырга ашыкмады: әйтелеп бетмәгән сүзләре байтак калган, иләктәген чиләккә бушатып, тагын бераз тел чарлап алдылар. </i>Г.Байбурин. <b>Иләкнекен чиләккә, чиләкнекен иләккә бушату </b><i>к. </i><b>иләкнекен чиләккә бушату</b>. <i>– Әгәр мин барысын да дөресен генә сөйләп бирсәм, сез аны кешегә әйтмәссезме соң? – дип сорады ул [Гомәр], икеләнеп. – Мин иләкнекен чиләккә, чиләкнекен иләккә бушатучылардан түгел, – диде директор, коры гына. </i>Г.Рәхим. <b>Иләк сораганга чиләк бирү (тоттыру) </b>Кеше үтенеченә формаль килеп, ул сораган эш урынына башка эш эшләү. <b>Иләк сораганга – чиләк, чиләк сораганга чүлмәк тоттыру</b><i> к. </i><b>иләк сораганга чиләк бирү (тоттыру)</b>. <b>Иләктәген чиләккә авыштыру </b><i>к. </i><b>иләкнекен чиләккә бушату</b>. <b>Иләктән уздыру (иләү, үткәрү, үткәзү, сөзү, чыгару) </b>1) <i>к. </i><b>иләк аша үткәрү (уздыру, сөзү)</b>. <i>Рәмзия Зөбәйдә сөйләгәннәрне илтифатлы тыңлый, үзенең фикер иләгеннән үткәрә ---. </i>Б.Камалов.<i> Кадрларны күреп алу, сайлап иләктән үткәрү, талантлыларны вакытында үстерү бик мөһим бурычлардан санала иде. </i>Сөембикә; 2) Күз алдына китерү, узганнарны, үткәннәрне искә төшерү; аң аша уздыру. <i>Монда [станциядә] озак утырсаң, бөтен гомереңне иләктән уздырырга мөмкин. </i>М.Мәһдиев. <i>Өлкәннәрдән күргән, ишеткән һәрнәрсәне үз иләгеннән чыгарып, шулардан үзе өчен дә сөземтә табарга яраткан бу хыялый малай үзенең иманы бармы-юкмы икәнлеге турында баш ватты.</i> З.Хөснияр; 3) Кабат-кабат сөйләү. <i>--- «Куам» дигән сүзеңне бүтән иләктән иләмә, безләр монда таш, --- безләрнең өстә... (хатын бармагы белән түшәмгә төртте) дус түрә әфәндебез корсак симертә. </i>Н.Гыйматдинова. <b>Иләк ясау </b><i>к. </i><b>иләк итү</b></p></p>
</table>
</body>
</html>