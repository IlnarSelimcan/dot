 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖИМЕРҮ </b> <i>ф.</i> <b>1. </b>1) Вату, төзеклеген бозу, яраксыз хәлгә китерү. <i>Таҗи үзенең бу «карашын» бик тырышып тормышка ашыра башлады. Яшьтәшләренең борынын сугып канатты, уйный торган уенчыкларын ватты, җимерде. </i>М.Галәү. <i>Әйе, ат хәзер киртә почмакларын җимереп чапмый, башын җай гына чайкап, атлап-атлап кына килә иде. </i>Ф.Хөсни</p><p>2) Ватып, кырып, хәрабәләр хәленә китерү. <i>Талаучылар бандасы юлда бөтен нәрсәне талый, җимерә, вата. </i>Ш.Усманов. <i>Ярсып аккан елга ярындагы Ак шәһәрне төнге караңгыда җимергәннәр, утка салганнар. </i>Ф.Кәрим. <i>Кайсы якка гына колак салма, «гөрс» тә «гөрс» җир селкетеп, [дошман] химаясез шәһәрләрне җимерде. </i>Ә.Еники</p><p>3) Су ташкыны белән юлдагы нәрсәләрне юып, ерып үтү. <i>И яуды, и яуды [яңгыр], күперләрне агызды, буаларны җимерде. </i>Казан утлары</p><p>4) <i>күч. </i>Нинди дә булса халәтне, уйны, планны юкка чыгару, бетерү. <i>Ләкин Гәүһәрнең кинәт кайтып төшеп, ачыктан-ачык Булат белән багланып китүе – Разияның хыялларын җимерде. </i>Г.Ибраһимов</p><p>5) <i>күч. </i>Йөздә ризасызлык, ачулану төсмере чагылу. <i>Гаяз каты итеп тешен кысты, кашларын җимерде дә, кулын каты йодрыклап, һавага кизәнеп куйды. </i>М.Әмир</p><p>6) <i>күч. </i>Җиңү, юк итү, юкка чыгару. <i>Бүген безнең актык киртәне дә җимереп үткән көнебез. </i>М.Фәйзи. <i>Тоткын – уе белән генә бикләрне җимереп, ишек-тәрәзәләрне үтеп чыга. </i>А.Гыйләҗев</p><p>7) <i>күч. </i>Бетерү, юк итү. <i>Барны җимергән юкны бар итмәс. </i>Мәкаль. <i>Тирә-якта, авыл саен диярлек, кулаклар баш күтәрәләр, арттан җимерергә маташалар. </i>Г.Ибраһимов</p><p>8) <i>күч. </i>Нинди дә булса идарә системасын нигездән юкка чыгару яки бөтенләй үзгәртеп кору. <i>Дошман кулында гаскәр, дошман кулында зиндан, суд, палач ---. Мондый дошманны җимерү өчен, революция алдында бер генә чара бар: ул да булса, кораллы сугыш. </i>Г.Ибраһимов. <i>Өч йөз еллык династияле патша монархиясен җимерү өчен, революция җиленең бер исүе җитте ич. </i>К.Нәҗми</p><p>9) <i>күч. </i>Үзара мөнәсәбәтләрне, яшәп килгән халәтне юкка чыгару, тормыш агышын чуалту, тәртипсезлек кертү, таркату. <i>Әнә шул шомлы туй, көчләп укылган никах Сафия апамның бөтен өметләрен җимерде: ул туйдан соң бөтенләй күңелсезләнде... </i>М.Гафури. <i>Мин семьяны ватарга, җимерергә теләмим, Шәриф Гыйльманович. Шул ук вакытта минем өметем дә калмаган. </i>Г.Әпсәләмов. <i>Фәридә нык, адәм ышанмаслык нык ул. Ләкин, ни дисәң дә, хатын-кыз бит. Син – аның тормышын җимергән кеше, шуның өчен дә аның каршында җаваплысың! </i>Р.-Н. Гүнтәкин</p><p>10) <i>күч. </i>Таркату, бөлгенлеккә төшерү, юк итү. <i>Хәер, ул, безнең арага кереп, тыштан – колхоз яклы булган булып, эчтән бөтен көче белән колхозны җимерергә маташа. </i>Г.Әпсәләмов</p><p><b>2. җимереп </b><i>рәв. мәгъ. к. </i><b>җимертеп</b>.<i> Ул бөтен кышын, язын җимереп эш эшләсә дә, йортның барлык мәшәкатьләрен җилкәсендә алып барса да, күңеле белән һаман Нурый карт йортында иде. </i>Г.Ибраһимов</p><p> <b>Җимерә бару</b> <i>к. </i><b>җимереп бару </b>(<i>1 мәгъ.</i>)</p><p> <b>Җимерә башлау </b>Җимерергә тотыну. <i>Ислам дине белән көрәшү өчен, чукынган татарлар яшәгән җирләрдә (ә кайвакыт андыйлар булмаганда да) мәчетләрне җимерә башлыйлар</i>. И.Гафаров</p><p> <b>Җимерә төшү </b>Тагын да җимерү</p><p> <b>Җимерә язу </b>Чак кына җимерми калу. <i>Сәрвиназны рәхимсез җәберләп, гаиләмне җимерә язган тар күңелле әнигә ни әйтергә белмичә сүзсез калдым</i>. С.Сабиров</p><p> <b>Җимереп ату </b>Тиз арада җимерү. <i>Ватан өчен безнең йөрәкләрдә Диңгез ярындагы таш тауларын Җимереп аткан вулкан көче бар. </i>Ф.Кәрим</p><p> <b>Җимереп бару </b>1) Рәттән, барысын да тоташ җимерү. <i>Мәчетләрне тулаем җимереп бару дөрес түгел, кайбер авылларда исән калдырсак та, революциягә зыян килмәячәк, дип язылган монда</i>. Ә.Баян</p><p>2) <i>күч. </i>Барысын да рәттән эшләү, бер эштән дә тайчанмау. <i>Зурысы Миңниса ялан эшләрен батырып эшләде. Утауда, печәндә, ашлык сукканда, ирләр белән бер уңайдан җимереп барды. </i>Г.Ибраһимов</p><p> <b>Җимереп бетерү </b>Бөтенләй, тулысынча җимерү. <i>Хәмбәл әмере буенча, кыпчаклар Әбүбәкер йортындагы барча байлыкны талап алды, останың чуен, бакыр җиһазлар коюга көйләнгән мич һәм казаннарын җимереп бетерде.</i> В.Имамов</p><p> <b>Җимереп килү </b>Нинди дә булса бер вакыттан башлап, даими рәвештә җимерү, эзлекле рәвештә юкка чыгару</p><p> <b>Җимереп ташлау </b>Кинәт җимерү. <i>Меңгә якын ирдән торган ташкын каланың берьюлы өч капкасын җимереп ташлады.</i> В.Имамов<i>. Зур фактлар килеп чыгарлар. Миңлебаев, өстенә авып барган гаепне җимереп ташларлар, дип өметләнә. </i>Г.Ибраһимов</p></p>
</table>
</body>
</html>