 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЕРАК </b> <i>рәв.</i> <b>1. </b>1) Зур ара белән; <i>киресе: </i><b>якын</b>. <i>Сагынсаң да юк чаралар, Ерак булгач аралар. </i>Җыр. <i>Юллар озын, юллар ерак, тагын кайтып барышым. </i>Р.Низами. <i>Яшәсәк тә бер калада, Нинди ерак безнең ара. Йөрәгеңдә бармы җаның? --- Килер идең бер яныма. </i>Г.Садә</p><p>2) Озак, шактый, байтак, тиз генә түгел.<i> Урманнарны ул ерткычлардан тулысы белән чистартып бетерергә ерак әле. </i>Ш.Шәйдуллин.<i> – Иртә ич әле, – дип каршы төште Альберт, сәгатенә күз салып. – Имтиханнарга тикле ерак, укыйсы килми. </i>А.Тимергалин</p><p>3) <i>күч. </i>Кеше күрмәслек, белмәслек итеп, ышанычлы урынга качырып. <i>Мин, ераграк тыгып куйган акчамны чыгарып, вакыт үтсен өчен, буфетка кереп утырдым, ашарга-эчәргә китерттем. </i>А.Шамов</p><p>4) Кем яки нәрсә булу өчен «күп нәрсә җитми», «күп нәрсә кирәк» дигән мәгънәне белдерә. <i>Кояшта да тап була, дип, Тырышма акланырга; Бик ерак әле, туганкай, Сиңа кояш булырга! </i>Ә.Исхак</p><p><b>2. </b><i>с. мәгъ. </i>1) Зур ара белән аерылган, озак үтелгән, якын булмаган. <i>[Хөсәенов] Ничек итсә иткән, [командирны] ерак кыр госпиталенә тапшырган. </i>М.Мәһдиев. <i>Ул әлегә бөтенләй үк түзә алмаслык түгел, әмма инде ерак офыктагы куркыныч кара болыт сыман, аның йөрәгенә таба үрмәли иде. </i>Г.Үзиле.<i> Кайсыдыр журналдан кисеп алынган бу сурәт сине, «ә» дигәнче, табигатьнең кул җитмәстәй ерак бер почмагына илтеп куя. </i>Р.Низами<i></p><p></i>2) Киләчәктә, алдагы көннәрнең берсендә булачак. <i>Алай-болай, ерак киләчәктә киленгә әйләнеп куйса (тфү, тфү! әйтмәгәнем булсын!), моның килеш-килбәте дә (тфү, тфү, күз тимәсен!) Аллага шөкер, эшкә дисәң дә, курка торган түгел. </i>Ф.Садриев<i>. Шул көннән башлап, Чыңгызның тормышында да бертөрле эзлеклелек, нур кебек туры, якты, ерак бер максат барлыкка килде. </i>З.Садыйков. <i>Әнисенә сыер алып бирү дә чынга ашмас, ерак бер хыял гына булып калды. </i>М.Әмирханов</p><p>3) Күптән үткән, әллә кайчан булган. <i>Ерак заманнарда тәкъдир кушуы аркасында гына аерылышканнардыр. </i>Ә.Баянов.<i> [Безнең] Үз милли телебез, культурабыз, әдәбиятыбыз, сәнгатебез, ерак гасырларга барып тоташкан бай тарихыбыз бар. </i>Г.Тавлин. <i>Саргаеп һәм теткәләнеп беткән берәр конвертны кулыңа алганда, --- үзеңне еллар аша ерак үткәннәрдән килгән хатның беренче шаһиты итеп сизә башлыйсың. </i>Казан утлары</p><p>4) <i>диал. </i>Әнисенең ата-анасына карата: гаилә эчендә бергә яшәмәгән. <i>Һәм, шуны белүгә, шәһәрне үк ташлап, ерак әбисенең туган якларына китеп барды. </i>З.Хөснияр. <i>Безнең ерак бабай күреп белгән аны, Пётрны. </i>Г.Гобәй</p><p>5) Ата яки ана ягыннан гаиләгә, ыругка, кабиләгә нигез салган, башлап җибәргән. <i>[Гомәр Әбүбәкеровның] Ерак бабасы Юлыкка килеп беренче төпләнүчеләр исемлегендә китерелә. </i>М.Хәмидуллин.<i> [Мәмәт би] Ерак бабаларың дошманга тез чүкмәде, авызы тулы кан булса да, дошман каршында төкермәде. </i>Ф.Латыйфи</p><p>6) <i>күпл. </i>Моннан бик күп еллар элек яшәгән. <i>Димәк, монда, әле авыл барлыкка килгәнче дүрт-биш гасыр элек үк, ерак бабаларыбыз эз калдырган икән. </i>М.Хәмидуллин.<i> Төптән уйлап карасаң, бу – халыкның ерак бабаларыбызны хөрмәт итүе, минемчә. </i>Ә.Галиев</p><p>7)<i> күч. </i>Берәр нәрсәгә бөтенләй бәйләнеше, мөнәсәбәте булмаган. <i>Бу кичәләр хәтта җырлый белми торган һәм, гомумән, музыкадан ерак кешеләрнең дә дәртен кузгатты. </i>Ә.Фәйзи.<i> Комитет әгъзаларының, председателеннән башка, күпчелеге – әдәбият һәм сәнгатьтән бик ерак торган кешеләр. </i>Ә.Еники</p><p>8) <i>күч. </i>Чит, ят, кирәк булмаган. <i>Аның эчендәге өр-яңа ике дәфтәр белән «Казачий гаскәрдә балык тоту кагыйдәләре», школага килгән чакта, нинди кирәкле, нинди әһәмиятле әйберләр булса, хәзер алар шулкадәр кирәксез һәм Габдулладан ерак әйберләр булып калдылар. </i>Ә.Фәйзи</p><p>9) Өченче буыннан да якын булмаган уртак бабага кайтып кала торган (кардәшлек турында).<i> Рөстәм исә, актыккы сыйныфка күчкәндә, җәен дә укыштыргалармын, дип, Казандагы бер ерак кардәшләрендә кала. </i>С.Җәләл. <i>Воротынскийның Ирина исемле ерак кардәше бар иде. </i>С.Горский</p><p><b>3. </b><i>хәб. функ. </i>1) <i>Иде </i>ярдәмче фигыле белән яки үзе генә килгәндә, субъектның җөмләдән аңлашылган нәрсәне белмәвен, аңламавын, аңа бөтенләй мөнәсәбәте булмавын белдерә. <i>Ул, дөньяда тагын кеше чәйни торган этләр дә бардыр, дип уйлаудан бик ерак иде. </i>И.Гази.<i> Ул туган телен белми, табигатьтән аерылган, халык тәрбиясе аңардан ерак. </i>Р.Рахмани.<i> [Кадыйров:] Кәефем даими бертөрлелектән ерак, юктан гына да үзгәрә, ягъни тотрыклы түгел, тая тора, диюем. </i>Г.Тавлин<i></p><p></i>2) Нинди дә булса эш эшләргә уйламавын, хәтта нияте булмавын белдерә. <i>Хәким дә немецларны бик җентекләп күзәтеп бара, ләкин Василий шикелле үк алай ашыгып нәтиҗә ясаудан ерак иде. </i>Ә.Еники.<i> Әмма Хәйдәр андый сорауны бирүдән, бу якларга «төпләнергә» дип кайткан яшьтәшенең хәлен белешүдән ерак иде. </i>Г.Үзиле</p><p> ◊ <b>Ерак бара алмау </b>1) Бернәрсә дә эшли алмау, уй-теләкне тормышка ашыра алмау. <i>Юкса, кеше арбасына утырып, ерак бара алмабыз</i>. Р.Ягъфәров; 2) Чыгыш килешендәге исем фигыльдән соң килеп, «башка берни дә эшли алмау» мәгънәсен белдерә. <i>Буржуаз язучылар ялгыз бунтарьлыктан, яхут өметсез ачынып елаудан ерак бара алмадылар. </i>М.Җәлил; 3) Теге яки бу ашамлыкның туклыклылыгы аз булуга ишарә йөзеннән әйтелә.<i> Әйдә, [пәрәмәч белән] сыйлыйм үзеңне ---. Балык белән ерак бара алмассың. </i>Ш.Камал. <b>Ерак барасы түгел </b><i>к. </i><b>еракка бармыйча</b>. Ерак барасы юк к. еракка бармыйча. <i>--- язучылыкны һәм әдәби тәнкыйтьне иҗаты буе бергә алып баручылар да аз түгел. Мисалга тагын да ерак барасы юк: кафедра доценты Зәет Мәҗитов шигырьләр яза, җыентыклар чыгара. </i>А.Әхмәдуллин. <b>Ерак булу </b><i>к. </i><b>ерак тору</b>.<i> Ләкин хәтерле җәнҗалның Нәгыймнең үзеннән ераграк булуын теләгәнлектән, ул хәйләләшеп маташа иде. </i>Ш.Камал. <i>Үзен начар күрсәтүдән һәрвакыт ерак булыр. </i>М.Гали. <b>Ерак итү </b>1) Нәрсәдән дә булса өлешсез калдыру.<i> Рәхмәтемнән сине ерак иттем, син калырсың мәңге хур булып. </i>М.Гафури; 2) Үз итмәү, читкә кагу, якын итмәү. <i>Шулай итеп, ул үз туганнарын үзенә ерак итте, алардан бизде, читтә үзенә карендәш тапмый җәфаланып үлде. </i>Н.Исәнбәт. <b>Ерак йөрү </b>Читтә булу, аралашмау. <i>Мин, гомумән, хатын-кызлардан ераграк йөрергә тырышам, алардан уңайсызланам. </i>Г.Тавлин. <i>Фән бик хикмәтле нәрсә инде ул, күп серләрне ачып бирә белә, тик менә Саҗидә апа тирәсеннән ул, «фән» дигәнебез, ерактарак йөри шул. </i>Ә.Еники<i>. </i><b>Ерак киная</b> Бик читләтеп әйтелгән сүз<i>, </i>фикер. <i>[Бирем әкә] Ерак киная белән китереп, --- йортны ак патшага кол итүдә булышлык иткән бабаларына күләгә ташлады. </i>Г.Ибраһимов.<b> Ерак китә алмау </b><i>к. </i><b>ерак бара алмау</b>. <i>Бала түгел ләбаса инде ул: белә иде, ишеткәне бар иде бит ялган белән ерак китеп булмаганны!</i> В.Нуруллин. <i>Ана бәддогасын алсаң, бик ерак китә алмассың.</i> Г.Камал.<b> Ерак китү</b> Зур уңышларга ирешү, үсү, дан казану. <i>Хуҗамның кәефе килде. «Молодец, --- бу юлда ерак китәрсең», – [дип], --- мине канатландырып куйды. </i>Ш.Усманов. <b>Ерак тору </b>1) Начар, күңелсез кешеләр белән аралашмау, якын итмәү; күңел ятмаган, начар эшләрдә катнашмау. <i>Беләсеңме, кореш, әгәр чын диңгезче буласың килсә, аннан ераграк тор. </i>М.Юныс.<i> Андыйлардан ерак торуың хәерле, дидем... </i>Ә.Фазылҗанов.<i> Гәрчә без бер-беребездән шактый ерак торсак та, мин аңардан шикләнми идем, гадел кеше булуына ышана идем. </i>Ә.Еники; 2) Бәйләнеше, мөнәсәбәте булмау.<i> Изге теләк сиңа һәммәбездән: Куркулардан, егет, ерак тор! </i>Ф.Бурнаш. <i>Сиңа таныш кеше түгел, бик-бик ерак торган кеше, теләсәгез таныштырырмын. </i>Ш.Камал</p></p>
</table>
</body>
</html>