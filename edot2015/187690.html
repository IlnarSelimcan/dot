 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БАСЫМ</b>  <b>I</b>  <i>и.</i>  1) Аяк басу, адым. <i>Биючеләрнең аяк басымнарыннан идәннәр дер селкенә. </i>К.Нәҗми</p><p>2) Бер аяк баскан, бер адым озынлыгындагы ара үлчәме. <i>Үзебезнең совет җирен бер басымын да бирмәбез. </i>М.Җәлил</p><p>3) Нәрсәгә дә булса авырлык яки көч белән басу, төшерү нәтиҗәсендә барлыкка килгән сурәт, эз, уем</p><p>4) <i>физ. </i>Механик тәэсир көче. <i>Бу хәлне күргән Брим, йөгереп барып, торбадагы краннарны ачты, һәм су, басым астында ургылып, базга ага башлады. </i>Р.Мөхәммәдиев. <i>Көзге сыман ялтырап яткан юка кар элпәсе тыгыз, дымык җил басымына түзә алмый, челтер-челтер уала; чана эзләренә кар суы тибеп чыккан. </i>Ф.Сафин. <i>Газ басымы белән газ температурасы һәм молекулалар концентрациясе бәйләнеше түбәндәгечә белдерелә. </i>Физикадан мәсьәләләр җыентыгы</p><p>5) Этү, кысу, кысрыклау. <i>Дошман безнең басымга түзә алмады. </i>Ә.Айдар</p><p>6) <i>күч. </i>Көч, хакимлек белән тәэсир итү, мәҗбүр итеп, көчләп эшләтү. <i>Әмма ул үзгәреш милли мәдәниятләрнең хәлен яхшырту юнәлешендә түгел, бәлки әле югарыдан басым ясап, ул басымны елдан-ел көчәйтү һәм барысын да бер калыпка сыйдыру юлында эшләде. </i>К.Миңлебаев. <i>Ләкин нинди генә сәяси-экономик басым астында булмасын, хезмәт ияләре гаделлек өчен аяусыз көрәш сафына бастылар. </i>Казан утлары. <i>Мондый хәлне сәясәтчеләрнең бер өлеше «административ басым нәтиҗәсе» дип бәяли. </i>Шәһри Казан</p><p>7) <i>лингв. </i>Сүздәге иҗекне яки сөйләмдәге сүзне көчлерәк тавыш белән әйтү. <i>Басым сөйләмнең бер кисәген (иҗекне, сүзне, сүзләр тезмәсен) башкаларыннан аерып куя. </i>Ф.Сафиуллина. <i>Газинурга карап ала-ала, басымнарны һәм авазларны мөмкин кадәр ачыграк бирергә тырышып, кычкырып әйтеп тора. </i>Г.Әпсәләмов. <i>Паузаларда көчле басым китерелә, һәм басым үз якынындагы иҗекләр басымының ничек оештырылуына йогынты ясый. </i>Г.Нигъмәти</p><p>8) <i>иск. </i>Бастырырга таратып җәелгән ашлык, җәем. <i>Әнисә --- ындыр эшләренә бер көн дә калмастан катнашып йөрде. Бергә арыш суктык, басым бастырдык, бәрәңгеләр казыдык. </i>З.Бәшири</p><p> <b> ◊ Басым ясау </b>1) Нәрсәгә дә булса аеруча әһәмият биреп, игътибарны шуңа юнәлтү. <i>Директор Чечнядагы банда оешмаларының кылган гамәлләрен, ничә солдатны яралавын бәян итә, сугыш операцияләре барышына бәя бирә, басым ясап, бәйсезлеге өчен кулына корал алган чечен сугышчыларын бандитлыкта гаепли. </i>Н.Хәсәнов. <i>Команданың яшь әгъзалары исә, Рим Шәфыйковичның, «начальник» кына булып калмыйча, остаз һәм тәрбияче икәнлегенә дә басым ясадылар. </i>Татарстан; 2) Янап, үгетләп, үпкәләп яки рәнҗеп, көч, хакимлек белән, башкаларның фикеренә тәэсир итү.<i> [Миңниса җиңгинең] Бу төртмәле сүзләре, баягыча көчле басым ясау теләге белән түгел, бәлки үзсүзләнеп әйтелгән көчсез каршылык кына иде. </i>Ә.Фәйзи. <i>Әмма ул үзгәреш милли мәдәниятләрнең хәлен яхшырту юнәлешендә түгел, бәлки әле югарыдан басым ясап, ул басымны елдан-ел көчәйтү һәм барысын бер калыпка сыйдыру юлында эшләде. </i>К.Миңлебаев</p></p>
</table>
</body>
</html>