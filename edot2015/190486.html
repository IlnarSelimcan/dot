 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ГАҖӘПЛӘНҮ </b> <i>ф.</i> <b>1.</b> 1) Берәр сәер, искиткеч, көтелмәгән нәрсәнең тәэсирендә булу; ис китү, таң калу, шаккату, хәйран калу; сәерсенү. <i>Бибинур карчыкның гаҗәпләнеп карап үткәне бар: көзнең соңгы көннәренә хәтле председатель кабинетының тәрәзәләре ябылмаган, сыланмаган булыр иде. </i>А.Гыйләҗев. <i>Тирә-юньдә утыручылар аңа гаҗәпләнделәр, тик бераздан, йә чит тел өйрәнүче студенттыр, йә азрак төшереп алгандыр дип уйлап, бөтенләй оныттылар, тамаша ләззәтенә чумдылар. </i>Р.Вәлиев. <i>Митяның татар музыкасын яратуына әле дә гаҗәпләнәм, чөнки мин русларның татар музыкасын шул дәрәҗәдә яратып тыңлаганын элек тә, соңыннан да күргәнем булмады. </i>А.Расих</p><p>2) Аптырау. <i>Дим аръягында куе әрәмәлек башлана, аны ярып үтсәң, тагын Димгә килеп чыгасың… Тукта, нигә болай, Дим әллә икәүме дип гаҗәпләнергә мөмкин. </i>Ә.Еники</p><p><b>2. </b><i>и. мәгъ. </i>Ис китү, таң калу билгеләре. <i>Зал бермәлгә тынып калды кинәт, Гаҗәпләнү чыкты йөзләргә. Тел үлмәгән! </i>Ф.Яруллин</p><p> <b>Гаҗәпләнә бару </b>Торган саен ныграк гаҗәпләнү<i>. Мин ул сөйләгән саен гаҗәпләнә бара идем. </i>Гали Рәхим.<i> «Менә сиңа мә, олан гына димәссең үзен. Фикер сөрешен генә кара син аның», – дип, торган саен гаҗәпләнә барды Ягкуб би. </i>М.Хәбибуллин.<i> – Яшәп тә карыйлар кешеләр, да-а! – дип, аның саен гаҗәпләнә барды Нурислам. – Бер үзенә – бер утрау. </i>Р.Вәлиев</p><p> <b>Гаҗәпләнә башлау </b>Бераз гаҗәпсенү барлыкка килү<i></p><p></i> <b>Гаҗәпләнә калу </b>Берәр тәэсирдән, хәбәрдән, кинәтлектән нык гаҗәпләнү. <i>--- аның минем белән никадәр тыйнак, кечелекле булып сөйләшүенә чын-чынлап гаҗәпләнә калдым...</i> Ә.Еники<i>. Кызкуыш туеннан соң, бераз гаҗәпләнә калып, баһадир уң кулы Ташбулаттан сорап куйды: «Син нигә берәүне дә кумадың?» – диде. </i>М.Хәбибуллин</p><p> <b>Гаҗәпләнә төшү </b>Бераз гаҗәпләнү. <i>Шулай да ул Миңсылуның сорашмавына бераз гаҗәпләнә төште.</i> Ә.Еники<i>. Җиһангир әтисенең уйчан халәтенә гаҗәпләнә төште. – Әти! Нәрсә бар анда?</i> Н.Хәсәнов. <i>Усманов, гаҗәпләнә төшеп, алдагы рәттә басып торган Әхмәтсафага бераз карап торды да елмаеп аңа каршы килде ---. </i>Ф.Сафин</p><p> <b>Гаҗәпләнеп алу </b>Бераз гаҗәпләнүен белдерү, аз гына гаҗәпләнү. <i>Ишектә Булат күренүгә ул бераз гаҗәпләнеп алды. – Мин сине болай тиз килерсең димәгән идем.</i> М.Вәлиев</p><p> <b>Гаҗәпләнеп йөрү </b>Күптәннән, шактый вакыт гаҗәп нәрсә дип карау, уйлау, сәер дип санау. <i>Ул вакытка кадәр мин бик гаҗәпләнеп йөри идем: Кәримов һәр Ходай бирмеш җәй башында костюм сатып ала иде. Кая куеп бетерә? </i>М.Мәһдиев. <i>Күпләр башы төрмәдән чыкмаган каракның шундый сөяркәсе булганга гаҗәпләнеп тә йөрде.</i> З.Мәхмүди</p><p> <b>Гаҗәпләнеп калу </b>Берәр көтелмәгән нәрсәдән соң гаҗәпләнү хисе барлыкка килү. <i>Элек урам буйлап җырлап йөри идек. Хәзер җырлап кара, исерек дип гаҗәпләнеп калырлар… </i>Р.Вәлиев. <i>Хәлимәне күргәч, ул гаҗәпләнеп калды, нидер сизенүдән йөзенә сагаю билгеләре чыкты.</i> Ф.Садриев</p><p> <b>Гаҗәпләнеп кую </b>Аерым бер күренешкә бераз сәерсенү, гаҗәпләнү белдерү. <i>Мин, өстәлләр арасыннан үтеп, капитан янына килдем. Мине күргәч, Курбатов гаҗәпләнеп куйды.</i> М.Юныс. <i>Илледән узган хатынның болай җитез хәрәкәтләнгәнен берәрсе күрсә, гаҗәпләнеп куяр иде</i>... М.Маликова. <i>Кайчак гаҗәпләнеп тә куясың: артист аларны сәхнәдә кабатланмас рәвештә калку итеп гәүдәләндерүгә ничек ирешкән?! </i>Казан утлары</p><p> <b>Гаҗәпләнеп тору </b>Бераз вакытка аптырабрак калу, сәерсенү. <i>Өчәүләшеп, шау-гөр килеп, өйгә кергәч, Маһруй, нәрсә булган боларга дип, бераз гаҗәпләнеп торды да, куанычын яшерә алмыйча, өстәл тирәли әйләнгәли башлады. </i>Р.Вәлиев. <i>Төшемдә берәү мин белмәгән бер термин әйткәч, гаҗәпләнеп торам: әллә ниләр белә бу иптәш.</i> Ш.Галиев</p></p>
</table>
</body>
</html>