 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЛСУ</b>  <i>с</i>.  <b>1.</b> 1) Ал төснең уртача дәрәҗәсеннән кимрәк булган төсне белдерә: аксыл кызыл, сыек кызгылт, кызгылт ак. <i>Агачлар өстенә кунган алсу шәүләләр яшел яфракларны шәмәхә төсләргә манган.</i> Н.Хәсәнов. <i>Бу вакытта таңның алсу нурлары инде күк читен яктыртып килә.</i> Ф.Садриев // Шундый төстә булган. <i>Ул хатынының сызылып киткән кара кашларына, чак кына киңәя төшкән килешле матур борынына, алсу битләренә һәм күзгә ташланып торган кабарынкы иреннәренә иркәләп карады.</i> Р.Кәрами. <i>Озынчарак алсу йөзенә, им өчен генә дигәндәй, бераз гына сипкел сипкәннәр шикелле</i>. Ф.Садриев</p><p>2) Төсне атаган сүзләр янында, шул төскә сыеграк ал төс катышуын белдереп, тезмә сыйфатлар барлыкка китерә (мәс., <i>алсу кызыл, алсу сары, алсу яшел, алсу зәңгәр, алсу шәмәхә</i> һ.б.) <i>Фагыйлә --- алсу яшел бизәкле яулыгын артка бәйләгән.</i> М.Хуҗин. <i>Алсу шәмәхә офык, җемелдек тәрәзәле карасу өйләр, моңсу гына башларын игән карасу тупыллар – барысы да аста калды бугай</i>. Р.Төхфәтуллин. <i>Әйе, ни генә булмасын, бүгенге матур иртәгә, алсу зәңгәр күк йөзенең ерак читендә пәйда булган бер тотам кара болыт кисәге кебек, әлеге төш килеп кысылды.</i> Р.Кәрами</p><p>3) <i>күч</i>. Якты, бәхетле, шатлыклы. <i>Ир-егетнең гомерендә тылсымлы бер алсу көн була.</i> М.Юныс</p><p>4) <i>күч</i>. Ясалма оптимизм белән сугарылган, артык романтик. <i>Разилнең бу әсәре татар әдәбиятындагы төче, алсу әсәрләр мәктәбенә каршы гыйсъян куптару иде</i>. Р.Батулла</p><p><b>2.</b> <i>и. мәгъ</i>. Алсулык. <i>Иртүк торып, чишмәгездән Алып кайт син таң суы, Сөттәй битләреңә төшсен Җитмеш таңның алсуы</i>. Ш.Галиев. <i>Моны берәүләр таң ату билгесе дип, икенчеләре кичке шәфәкъ алсуы итеп аңлады.</i> М.Вәли-Барҗылы</p><p><b>3.</b> <i>хәб. функ.</i> Алсулык, ал төстә булу. <i>Йөгереп чыктым урамнарга, – Таңнар аткан чак иде: Дөнья әле алсу иде, Үзәннәргә зәңгәр ефәк Томан яткан чак иде.</i> Ф.Зыятдинова</p><p> ◊ <b>Алсу буяу</b> Киләчәкне якты, гаҗәеп матур, өметле, ышанычлы итеп күрсәтә торган әйбер. <i>Кайсылары, кемгәдер ярарга тырышып сөйләгәндәй, чыгышында алсу буяуларны кызганмады.</i> Р.Кәрами. <i>Уңай геройны алсу буяуларга гына манып, киресен начар итеп кенә күрсәтү алымы, гомумән, А.Расих өчен ят нәрсә</i>. Р.Зарипова. <b>Алсу җимеш</b> Берәр нәрсәнең иң якты, уңай нәтиҗәсе. <i>Сәер һәм кайнап, дулкынланып торган соңгы мәхәббәтемнең алсу җимеше Зәминәм хәзер инде җиденче сыйныфта укый</i>. Ә.Гадел. <b>Алсу иллюзия</b> <i>к.</i> <b>алсу күзлек</b>. <i>Димәк, кайчандыр булган алсу иллюзияләр төтен булып күккә очкан</i>. Г.Әпсәләмов. <b>Алсу күзлек</b> Һәрнәрсәне кимчелексез һәм җитешсез итеп кабул итү, артык оптимистик караш. <i>«Алсу күзлекләрең»</i> <i>бу вакытка инде йә ватылган, йә бөтенләй югалган була</i>. Р.Мирхәйдәров. <i>Адәм баласы, үзе бәхетле, көр күңелле булганда, әйләнә-тирәдәге мохиткә алсу күзлектән карый, тормышны якты, матур итеп күрә</i>. С.Сабиров. <b>Алсу (пыялалы) күзлек аша карау (күрү)</b> Кемнең яки нәрсәнең дә булса җитешсез, кимчелекле якларын күрмәү; идеаллаштыру. <i>Чөнки сезнең халык тормышка алсу күзлек аша карап өйрәнгән</i>. Д.Бүләков. <i>Сез бөтен тормышны алсу пыялалы күзлек аша күрергә өйрәнгәнсез</i>. И.Хуҗин. <b>Алсу күзлек киеп фикер йөртү </b><i>к.</i> <b>алсу (пыялалы) күзлек аша карау</b>.<b> Алсу хыял</b> Якты, матур, күңел түрендәге хыял; чынбарлыктан ерак торган, буш уй-теләк. <i>Алсу хыялларга батып, кем белән бергәләп ант-планнар кордык</i>? Р.Хисмәтуллин</p></p>
</table>
</body>
</html>