 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖАН </b> <i>и.</i> <i> фар. </i> 1) <i>дини</i> Тәнгә тереклек бирә һәм аннан башка да яши ала торган мәңгелек башлангыч, кот. <i>Риваятькә караганда, Аллаһ кешеләрнең җанын кисәкчекләрдән яраткан. </i>А.Тимергалин. <i>[Элек] Заманында рәсем ясый башласаң: «Бу рәсем теге дөньяда синнән җан сорар, бирерлек җаның булмагач, ул синең үз җаныңны алыр...» – дип куркытканнар. </i>Г.Кутуй. <i>Алар күбесе – коммунистлар, комсомоллар ---, тәннәрендә – җаннары, беләкләрендә көч барында, аяусыз сугышалар. Тик җан белән генә, күкрәк көче ярдәмендә генә немецның аждаһадай ыжгырып килгән танкларына каршы торып буламыни? </i>А.Гыйләҗев</p><p>2) Кешенең эчке дөньясы: уй-фикере, хисләре, омтылышлары; күңел; рух. <i>Олы җаны дөресен әйтергә ирек бирми, ул теләсә кемне, йөзенә ихласлык чыгарып, чын күңелдән тыңлый. </i>Т.Галиуллин. <i>Шулай да аның җаны вакыт-вакыт үрсәләнеп куя, һәм алай үрсәләнгән минутларда малай әледән-әле тәрәзәгә күз салып ала иде. </i>Ф.Хөсни. <i>Күңеле нәрсә теләгәнен ул үзе дә белми, бөтен нәрсәсе бар да кебек, ә шулай да җаны тыныч түгел, җаны һаман нидер тели, нидер көтә</i>. Ә.Еники</p><p>3) Кеше, шәхес. <i>Дөньяда ничә җан булса, шунча йөрәк, шунча табигать бар; һәм шунча теләк вә әмәл бар. </i>Г.Ибраһимов. <i>Бала-чага – алты җан: Әхмәт, Нәҗип, Закирҗан ---. </i>Ә.Фәйзи. <i>Банкетка кеше чакырганда, җан башына сигез сумнан акча кертәсе иде. </i>М.Мәһдиев</p><p>4) Кешенең гомере. <i>Җан кыйбатмы, мал кыйбатмы? </i>Әйтем</p><p>5) Кот, нур, ямь, матурлык. <i>Имән баганада имән кояш, шул кояшта ямь, җан бар. </i>Р.Харис</p><p>6) Нинди дә булса эшне башлап йөрүче, илһам, көч-дәрт биреп торучы зат. <i>Сәхнәдә – «артист» кушаматлы, идарәнең үзешчән сәнгать коллективының җаны – электрик Борис Андреев. </i>М.Хәсәнов</p><p>7) Нәрсәнең дә булса асылы, нигезе. <i>Килсә дә ул гади избач булып, Карт авылның җанын яшәрткән. </i>Ш.Маннур</p><p> ◊<b> Җан азыгы </b>Күңел рәхәтлеге, канәгатьлек хисе бирә торган нәрсә, рухи азык. <i>Яхшы сүз – җан азыгы, Яман сүз – баш казыгы. </i>Мәкаль. <i>Кирәк икән, җырлап та җибәрерсең. Хәзер шундый чак, җан азыгына сусап тормасыннар. </i>Г.Бәширов. <i>[Халык] Үзләренә җан азыгы табарга клубка төркем-төркем агыла. </i>Татар театры. <b>Җан актару</b> 1) Күңелнең иң нечкә хисләрен уяту. <i>Әллә соң чынлап та, «җан» дигән нәрсә бар микән ул, Зөлфә? Җанымны актардың бит син минем. </i>М.Хәбибуллин. <i>Мин бервакытта да бу җырны тыныч кына тыңлый алмам кебек. Йөрәгемә үтеп кереп, җанымны актара ул минем. </i>Сөембикә; 2) Тәмам борчу. <b>Җан(ын) алу </b>1) Үтерү; 2) Бик нык аптыратып, йөдәтеп бетерү. <i>Әле дә: ни эшләп болай соңга калдың, дип, җанымны алыр. </i>Г.Ибраһимов. <b>Җан алучы </b>1) Җан ала, үтерә торган зат; газраил; 2) Палач, җәллад. <i>Казаматның ишеге Тар ләхеттән тар икән, Казаматның эчендә Җан алучы бар икән. </i>Г.Тукай. <b>Җан асрау </b>Чак-чак кына тереклек итү, үләр-үлмәс яшәү. <i>Каты-коты... бу бит җан асрауга да җитми. </i>Г.Әпсәләмов. <i>Миңлебай картның дөньяда да, колхозда да хәзер бер эше дә юк. Ул какланып беткән тәнендә бары җан асрый. </i>Ә.Еники. <b>Җан ачу </b>Кызгану һәм башка шундый хисләрдән әрнү, рухи газаплану. <i>Аңа бик җаным ачыды. </i>К.Насыйри. <i>Шул вакыт – яшьләр күзеңдә, җан ачып, җан сызланып Егълыйсың, Җан Зөһрә берлә Җан Таһирны кызганып. </i>Г.Тукай. <b>Җан ачуы белән </b>Бик каты, көчле ачу белән; ярсып, шашынып. <i>Гайрәт белән бер тартам, камчы белән уңга-сулга җан ачуы белән сугам. </i>Г.Ибраһимов. <i>Җан ачуы белән аның өстенә гранатаны томырдым. </i>Ф.Хөсни. <b>Җан ачуы кузгалу </b>Бик нык ачу килү, ачудан ярсып китү. <i>Мәдинәнең җан ачулары кузгалды һәм, соңгы чара итеп, кулындагы тал чыбыгы белән бар көченә селтәнде. </i>Г.Минский. <b>Җан ачуына </b><i>к. </i><b>җан ачуы белән</b>. <i>Камчы белән уңга-сулга җан ачуына сугам. Алмачуарым «эһ» дип суырып ала да, күз ачып йомганчы, күк биянең алдына барып чыга. </i>Г.Ибраһимов. <b>Җан ачысы белән (илә) </b>1) <i>к. </i><b>җан ачуы белән</b>. <i>Гәрәй, җан ачысы белән сугышса да, озак каршы тора алмады. </i>К.Нәҗми; 2) Өзгәләнеп, ачыргаланып. <i>Илсөяр, җан ачысы белән кычкырган тавышлар ишетеп, төрмәнең ватык тәрәзәләренә карады. </i>Г.Гобәй. <i>Зәйтүнә, тиз генә кулын тартып алып, Мидхәтнең яңагына чалтыратып җибәрде. Һәм үзе, җан ачысы белән кычкыра-кычкыра, авылга йөгерде. </i>Ф.Хөсни. <i>Хан кызының иң тирән, иң саф калебеннән җан ачысы илә чыккан сүзләре, ялварулары – бар да җилгә китте, шаһзадәгә һичбер әсәр кылмады. </i>Ш.Мөхәммәдев. <b>Җан ашау </b>Бәйләнеп йөдәтү, каныгу. <i>Күл-Сарай директоры, түбәмә су үтә, дип җанымны ашый. </i>Г.Мөхәммәтшин. <b>Җан аямау </b>Берәр максатка ирешү өчен, үзен кызганмау, тормышын бирергә дә әзер тору. <i>Без сөйгән кызыбыз өчен җан аямыйбыз, әмма, көчләп сөйдерер өчен, төлке тиресе ябынмыйбыз. </i>М.Фәйзи. <b>Җан әрнү </b>Ачыну, кызгану, хәтер калу һ.б.ш. хисләрдән барлыкка килгән рухи газаплану. <i>Бая үзе каты чәкәләшеп алган Шәяхмәтнең бу талашка җаны әрнеде. </i>Г.Ибраһимов. <i>Юк шул ул көч бу күңелдә: ул зәгыйфь, ул кечкенә, Уйласам уй, сызлый күңелем, әрни җан да эч кенә. </i>С.Рәмиев. <i>Сафура, җаны әрнеп, Мәһдине күңелсез генә чишендерде, --- чоланга урын җәеп, шунда чыгарып салды. </i>Казан утлары. <b>Җан әсәре бетү</b> <i>к. </i><b>җан әсәре күренмәү</b>. <i>Буш авыллар очрый юлында, Тәрәзәләр япкан, кагылган: Җан әсәре беткән авылда. </i>Н.Арсланов. <b>Җан әсәре күренмәү </b>Тереклекнең эзе, билгесе сизелмәү, җан ияләре күренмәү, хәрәкәт беткән булу. <i>Бала-чагадан башка җан әсәре күренмәгәч, кыеклап, олы юлга чыкты. </i>К.Нәҗми. <i>Урамнарда, арыш камырыннан әвәләнгән зур сумсаларга охшашлы нәрсәләр кигән кешеләрдән башка, бер җан әсәре күренмәде. </i>К.Тинчурин. <b>Җан башына </b>Һәр кешегә, кеше саны буенча. <i>Җан башына үзенә тигән имана җирен генә чәчеп килде ул. </i>М.Гали. <b>Җан белән </b>Чын күңелдән, бирелеп. <i>Боларда җан белән, эчке кичерү белән уйлау җитешми. </i>М.Җәлил. <b>Җан биздергеч </b>Күңел кайтаргыч, җирәнү, нәфрәт хисе уята торган. <i>Табигатьнең салкын шыксызлыгы һәм боларның ямьсез эчүләре --- фәкать шулар аркасында, туган җиргә урап кайту көне җан биздергеч бер көн булып хәтердә калачак иде. </i>Х.Сарьян. <b>Җан бизү </b>1) Күңел кайту, күрәсе килмәү. <i>Ак өемнең идәнендә Бакыр комган, җиз ләгән. Синең җаның бизгәч тәген, Минем җаным бизмәгән. </i>Җыр. <i>Кузгалмадык почмаклардан, Җаннар бик күптән бизсә дә. </i>Г.Тукай; 2) Гарык булу, тәмам тую. <b>Җан биргәнгә – җүн бирер </b>«Бәла-казадан ничек тә арынып булыр, берәр чарасы табылыр» дигән мәгънәдә әйтелә. <i>Ярар, җан биргәнгә җүнен бирер әле: ничек тә бәхилләтербез. Бар инде, алайса, Әхмәтгали абыең янына барып кара. </i>Казан утлары. <b>Җан биргәндә, авызыңа бер кашык су салмас </b>Үтә мәрхәмәтсез, миһербансыз, саран кеше турында. <b>Җан биреп, җан алып </b>Көчкә генә, очын очка ялгап, матди яктан кысанлыкта калып. <i>Кая мин бу хәлемдә аңа ярдәм итә алыйм? Үзем көчкә җан биреп, җан алып яшим. </i>М.Фәйзи. <b>Җан бирү </b>1) Үлү. <i>Агыйделнең агуы, Җиңел пароход баруы; Җан бирүдән авыр икән Сөйгән ярның калуы. </i>Җыр. <i>Үз кулларымда җан бирде шул, бәгырькәем, дип, өзгәләнеп язган иде ул кыз аңа... </i>Ә.Еники. <i>Шуның белән бергә, апамның озатылган вакытта елаулары, чит авылда моңаеп җырлаулары, коры сөяккә калып, монда җан бирүләре – һәммәсе, һәммәсе күз алдымда тора. </i>М.Гафури. – <i>Җан биргәндә, баш очында ясин чыгар кешең дә булмас. Бисмилласыз-нисез туп-туры шайтан кочагына барып керерсең, – диештеләр эшчеләр. </i>Б.Камалов; 2) Яшәргә мөмкинлек бирү, яшәү чыганагы булу. <i>Тормышка җан биргән кояш нуры. </i>Ш.Маннур; 3) Ямь бирү, матурлык кертү. <i>Синең рухың гына наз гөлләргә Җан бирәдер, дустым, беләмен. </i>Ф.Бурнаш; 4) Илһам бирү, рух өрү. – <i>Җырың белән миңа җан бирүче – син үзең бит! – димәкче булган икән дә, тик кыюлыгы гына җитеп бетмәгән. </i>Д.Аппакова. <b>Җанга әсир итү</b> Күңелдә тирән эз калдыру, йогынты ясау. <i>Ул тормышны белә, күп тә яза. Ләкин әсәрләре, никтер, җанга әсир итми, җан җылысы юк. </i>Аң. <b>Җанга без булып кадалу</b> Авыр хисләр барлыкка китерү, күңелне әрнетү, ачындыру. <i>Үсмер егетнең бу саксыз соравы аның җанына без булып кадалды. </i>Сөембикә. <b>Җан газабы </b>1) Үлем алды газабы; 2) Вөҗдан газаплану, үкенү белән бәйле рухи кичерешләр. <i>Ә менә җан газабына түзеп булмый. </i>Г.Гобәй. <i>Әйе, кешеләрне тасвирлаганда да, табигатьне сурәтләгәндә дә, бу катлаулы мәгънәне, җан газапларын һәм җиңү тантанасын – үз-үзеңне җиңү тантанасын! – тулысынча күрсәтә алсаң гына уңышка ирешәсең. </i>М.Маликова. <b>Җан газизем </b>1) Иң якын дус; 2) Сөйгән яр. <i>Алмагачта биш алма, Мин алмадым, син дә алма; Җаным-бәгырем, җан газизем, Ятлар белән чуалма. </i>Җыр. <b>Җанга көч </b>Авырлык, кыенлык. <i>Аяз гына булса – айга көч, Болыт та гынай булса – көнгә көч; Кая гына барсаң, бер үк кояш: Күбәләккәй газиз җанга көч. </i>Җыр. <b>Җанга салкын яту </b>Ошамау, кире мөнәсәбәт барлыкка килү. <i>Мулла Галимҗан Баруди шул җанга бик салкын ята. </i>Ш.Бабич. <b>Җанга тию </b>Авыр тәэсир итү, күңелне рәнҗетү. <i>Җанга тия, сөяккә төшә торганы, иң куркынычы – үтәли җил түгел, ә билгесезлек, ачыклык җитмәү. </i>Т.Галиуллин. <b>Җанга тоз салу (сибү)</b> Туйдырып бетерү, борчу. <i>Эшкә осталыгы булса да, әче сүзе, каршы әрләшүе каенананың җанына тоз сала торды. </i>Г.Ибраһимов. <b>Җанга урын тапмау </b>Бик нык борчылу, пошыну, нишләргә дә белмәү. <i>Җанына урын таба алмыйча, эшнең ахырын көтүче бер кеше булса, ул Зәйтүнә иде. </i>Ф.Хөсни. <i>Бала чактан килгән бер гадәт: Күрсәм әгәр китап янганын, Төшләремә кереп уятты, Җанга урын таба алмадым. </i>М.Әгъләмов. <i>Аның хәле дә минем кебегрәк, җанына урын тапмый. </i>Ф.Хөсни. <b>Җанга якын </b>Җылы хисләр уята торган; кадерле, кадерләп саклана торган. <i>Җанга якын татар әдәбиятында, үземне Фатих Әмирхан, Әмирхан Еникиләрнең дә шәкерте санап, --- бу язмаларым фикерләремә бер һәйкәл булсын, дип эшкә тотындым. </i>А.Гыйләҗев. <i>Сөембикә манарасы – халкыбызның иң күркәм, иң мәшһүр, иң җанга якын, әмма шул ук вакытта иң серле архитектура һәйкәле. </i>Мирас. <b>Җанга яту </b>Күңелгә якын булу, ятышлы булу, ошау. <i>Әллә нишләп, шул абыйның сөйләшүләре җанга ята. </i>Н.Исәнбәт. <b>Җан дус </b><i>к. </i><b>җан газизем</b>. <b>Җан җылысы </b>Йөрәк хисе, үз итү, ярату хисе. <i>Ә анда, инвалидлар йортында, --- үз-үзләрен карый алмаган яралыларны, иренмичә, ялыкмыйча, җан җылысын биреп карый ала торган шәфкать туташлары бик тә кирәк икән. </i>М.Маликова. <i>Кеше туып, сөекле әнкәсе туган телендә: «Улым! Кызым!» – дип, җан җылысы белән эндәшүгә, сабыйның чиста-саф аң дәфтәренә тәүге милли сызык сызыла... </i>А.Гыйләҗев. <i>Әнкәсенең үлү кайгысыннан катып киткән күңеле авылдашларының җан җылысын тоеп эреде. </i>Ф.Яруллин. <b>Җан җылыту </b>Дәрт бирү, дәртләндерү, күңелне үстерү; рухландыру. <i>Җан җылытып утырган идек, Юлы чиксез юлчылар кебек... </i>Х.Туфан. <b>Җан иясе </b>1) Тереклек иясе, һәр тере нәрсә.<i> Җан иясен ярата белгән бала юньсез бала булмас ул. </i>Г.Ахунов. <i>Урак башлануга, авыл бушап калды. Урамда юл тузанында коенучы тавыклардан башка бер җан иясе юк. </i>Мирас; 2) Кем дә булса берәү, берәр кеше. <i>Өйдә миннән башка бер җан иясе дә юк.</i> Г.Камал. <i>Гыйльметдин әфәнденең эше беткәнче, бер генә җан иясен дә үткәрмәсеннәр. </i>К.Нәҗми. <i>Сөләйман, шашкан кеше төсле, парк буйлап йөгерә-йөгерә, кызылармеецларны эзли башлады. Паркта бер җан иясе дә күренмәде. </i>К.Тинчурин. <b>Җан кайгысы </b>Үлем янап торганда исән калырга тырышу, үзен үлемнән саклап калырга тырышу уе. <i>Итчегә – мал кайгысы, кәҗәгә – җан кайгысы. </i>Мәкаль. <b>Җан кебек күрү </b>Үз итү, якын итү. <i>И Казан, Казан... Ярый әле, җан кебек күргән син бар...</i> Х.Сарьян. <b>Җан кертү </b>1) Тормыш бирү, җанландырып җибәрү. <i>Үстереп яшел игеннәр, үләннәр, хуш исле гөлләр, җан кертербез комлы чүлләргә. </i>Ә.Исхак; 2) Рух, дәрт бирү, күңелне күтәрү.<i> Унлап кызга – бер егет инде, аңа, ачуым килмәгәе, өшкергәләп тә җан кертербез. </i>Г.Бәширов. <b>Җан керү </b>1) Сәламәт кеше төсе керү, тернәкләнү. <i>Сабирымның сары йөзенә җан керде. </i>Н.Исәнбәт. <i>Әнисе иреккә чыгу әтисенә бик тә шифалы дәва булды: аякларына җан керә башлады, бармаклары кыймылдарга кереште. </i>Казан утлары; 2) Аптырау, курку хәленнән чыгу, тынычлану; күңелдә өмет уяну, күңел күтәрелү. <i>Авыл күргәч, Вилданга бераз җан керде. </i>Г.Толымбай. <i>Ләкин егетнең кем икәнен белгәч, бераз гына җан керде. </i>Г.Ибраһимов. <i>Җиденче килүемдә булса кирәк, ниһаять, кибетче хатынның үзен генә туры китердем. Эчкә җан кереп китте. </i>Ф.Хөсни; 3) Җанлылык арту; шау-шу, хәрәкәт көчәю. <i>Аягүрә катып, өнсез, аптырашта калган мәҗлес халкына бердән җан керде, бар да киң итеп сулап җибәрделәр. </i>Н.Исәнбәт; 4) Эшли, хәрәкәт итә башлау. <i>Банкрот булырга әзерләнгән Әҗимевнең бәз фабрикасына җан керде. </i>К.Тинчурин.<i> Казанга янә җан керде: алыпсатарлар ишәйде, күрше-тирәдән генә түгел, чит илләрдән дә сәүдәгәрләр агылды. </i>Мирас; 5) Җанланып китү; тереклек, хәрәкәт башлану (табигать күренешләре турында). <i>Чәчәкләргә шунда ук җан керә, яфраклары күтәрелеп, таҗлары ачыла. </i>М.Хуҗин. <i>Халыкның кәефе тәмам кырылды, тәкате бетте дигәндә генә, кургаш болытларга җан керде. </i>Казан утлары. <b>Җан көеге </b>1) Эч пошыргыч кеше яки берәр нәрсә; 2) Имгәк. <i>Ул [ат] егылачак, аягын сындырачак яки, сукыраеп, җан көеге булып басып торачак. </i>М.Мәһдиев. <b>Җан көю </b>1) Бик нык сусау. <i>Түгәрәк чишмә, салкын су, эчтем җаным көйгәнгә; Ерак юлны якын итеп килдем, җаным сөйгәнгә. </i>Җыр; 2) Кызгану һәм башка шундый хисләрдән әрнү, рухи газаплану. <i>Аклы ситса кем кимәс, Кем ярларын кем сөймәс; Кеше ярын кеше сөйгәч, Ничек җаннарың көймәс? </i>Җыр. <i>Кадыйр ботканы --- бер-ике капты да, табакны этеп куйды. – Әллә ни ашыйсы килми әле, – диде. – Җаным көя. </i>Казан утлары. <b>Җан кызганмау </b><i>к. </i><b>җан аямау</b>.<b> Җаннан тую </b>Үлем эзләү, яшәүдән өмет өзү, дөньядан тую. <i>Курыкмадың, монда ничек кердең кыеп? Бар икән йөргән кеше, җаннан туеп! </i>Г.Тукай. <b>Җанны айкау </b>Борчып тору, тынычсызлау, аптырату, кәефне төшерү. <i>Болай да үз-үзен кая куярга белми каңгырып йөргән Халисәне егет сулардан алып утларга салды, бәгырьләрен телде, җаннарын айкады. </i>М.Хәбибуллин; 2) Нинди дә булса көчле хис, тәэсир калдыру. <i>Гаҗәп хәл: айлар буе авырып ятса да, бите-йөзе бер дә үзгәрмәгән… Әнә шул үзгәрмәве белән ул [Хәсән Туфан] җаннарны айкап алды. </i>Г.Ахунов. <b>Җанны кая куярга белмәү </b>1) Чиктән тыш борчылу, борсаланудан аптырауга төшү. <i>Менә шулай җанымны кая куярга белмичә, эчтән төрле шикләр белән газапланып йөргән чагым. </i>Ә.Еники. <i>Ни эшләргә белмичә, аптырап, җанны кая куярга белмичә, болай тилмереп йөргәнче, Иделгә генә ташланырлык калды бит. </i>К.Тинчурин; 2) Шатлыктан, куанычтан очыну. <i>Зөһрә, Мәрзия сүзләреннән канатланган җанын кая куярга белмичә, шәһәр урамнары буйлап әрле-бирле йөргәч, китап кибетенә барып керде. </i>К.Тимбикова. <b>Җанны кисү </b>Күңелдә иң тирән хис-тойгыларны кузгату, тәэсирләндерү, хисләндерү. <i>Бервакыт «чут-чут» итеп сайрый Ходайның кошлары; Китә җаннарны кисеп, ярып садаи хушлары. </i>Г.Тукай. <b>Җанны кыйнау </b>Аптыратып, йөдәтеп бетерү. <i>Мәрьям абыстай рәнҗеп еламсырый башлый: – Гомерем буена шул кирәксез сүзләре белән миңа аркылы төшеп җанымны кыйнады... </i>Ә.Еники. <b>Җанны өзгәләү </b><i>к. </i><b>җанны кисү</b>. <i>Аһ, шул «китмә» дип өзелеп әйткән сүзләрең белән җанымны өзәсең. </i>Ю.Әминев. <i>Бу мескен кызны якыннарының көн саен, адым саен хурлауларын ишетү Акчуринның җанын өзгәли иде. </i>Г.Әпсәләмов. <b>Җанны талку </b>Өзлексез борчып, йөдәтеп тору. <i>– Нәрсә кирәк сезгә, ә? – диде ул, чәрелдәп. – Нигә минем җанымны талкып йөрисез? </i>Ф.Яруллин. <b>Җанны тергезү </b>1) Тормыш бирү, җанландырып җибәрү. <i>Соңыннан, килеп, үлеп барган җанны тергездегез дип, аңа рәхмәт укып киткәннәре дә бар. Югыйсә гади генә нәрсәләр хакында сөйләшә алар белән Бакый. </i>М.Маликова; 2) Өмет уяту, өмет барлыкка китерү. <b>Җанны учка йомарлап </b>Куркыныч янап торганда, тәвәккәлләп. <i>Шуңа күрә ул, менә-менә җиргә атылып төшәм дә үләм, дип, җанын учына йомарлап бара иде. </i>Ф.Әмирхан. <b>Җанны учка учлап </b><i>к. </i><b>җанны учка йомарлап</b>. <i>Өч юлбасар, диеп, мәшһүр җиһанда без, Йөз чытмаган миллион җанны кыйган да – без, Юкса җаның учка учлап килдеңме син? Китерербез сине дә тиз иманга без! </i>З.Бәшири. <b>Җанны фида кылу </b>Үзен аямау, җанын корбан итү. <i>Ил халкы өчен җанын фида кылып, дошман кулыннан әҗәлсез киткән Хәкимулла улы Сибгатулла мәрхүмне дә шәфәгатеңнән мәхрүм итмә. </i>Г.Бәширов. <i>Бөтен йөрәгем белән эчтән ялвардым: «Ул синең өчен салкын дәрья суларына ташланды, җанын фида кыла язды, син дә кара инде бер генә!» – дидем. </i>М.Маликова. <b>Җан өзгәләнү </b>Газаплану, кайгы-хәсрәтне авыр кичерү, ни эшләргә белми гаҗиз калу. <i>Көндезен үк картның эче пошып, үзалдына җаны өзгәләнде, күңеленә төрле уйлар килде. </i>Мирас. <b>Җан өзелү </b>1) Үлү. <i>Түгелә каным, өзелә җаным, яраланып ятам мин. </i>Ә.Ерикәй; 2) Бик сагынып, күрәсе килеп, күңеле сызлану, ямансулау, зарыгу. <i>Зәйнәп, моны күргәч, җаны өзелә язып, күңелсезлек сәбәбен сорады. </i>М.Гафури. <b>Җан өрү </b>1) Рух, дәрт бирү; кемнең дә булса күңелен күтәрү, дәртләндерү. <i>Кемдер бу станциядә озак торуыбызны әйтте. Бу хәбәр малайларга җан өрде. </i>М.Мәһдиев. <i>Батырҗанның үзе була алмасам да, аларның хәлләрен ничек тә җиңеләйтергә, бу салкын, караңгы бушлыктан үзләрен чыгарырга, җан өрергә, яңадан терелтергә кирәк дип уйлады. </i>Ә.Еники. <i>Үзләре сеңсә дә, рухлары калыккан. Әнә шулар үлеме җан өрә халыкка. </i>Р.Фәйзуллин; 2) Җанландырып җибәрү, ямь бирү. <i>– Әһә, килеп капкан икән безнең чибәр егет! Ычкындырмагыз инде үзен! – дигән булды. – Җан өрегез үзенә! Терелтеп җибәрегез, яшәртеп! </i>Г.Бәширов. <i>Артыш саплы пәке иң нечкә чигелешләргә җан өрде. </i>Р.Мөхәммәдиев. <b>Җан өшү </b>1) Күңелдә авыр, ямьсез хис барлыкка килү. <i>Староста усал карчыкны бераз тынычландырырга теләде. Шибай тирәсендәге ызгышлардан җаны өшегәнгә, боларны килешү ягына сөрде. </i>Г.Ибраһимов. <i>Авыл урамына барып керү белән, җан өшеп, куырылып кала. Һәр йортта бөлгенлек, фәкыйрьлек, ятимлек күзне кыса. </i>А.Гыйләҗев. <i>[Сәмигулла] Ишектәге йозакны күрмичә, шактый озак дөбердәтеп торды ул. Ә йозакны күргәч, җаны кинәт өшеп китте. </i>Ф.Яруллин; 2) Кемнән яки нәрсәдән булса да бизү, күңел сүрелү. <i>[Карчык] Совхозның эчке тормышы турында ни белсә, һәммәсен ачып ташлады: – Җаным өшеде. Үтерсәгез дә яңадан бармыйм, балакаем, – диде. </i>Г.Ибраһимов. <i>Изаил Харисович күз алдыма килә дә, җаннарым өшеп китә. </i>М.Маликова. <b>Җан рәхәте </b>Күңеле ачылудан кичергән рәхәтлек, канәгатьлек хисе. <i>Эре мәрҗән, эре мәрҗән Кыз баланың муенында; Дөнья шушы җан рәхәте Әткәй-әнкәй куенында. </i>Җыр. <i>Тик Сафа әфәндегә барганда гына җан рәхәте була иде. </i>Г.Тукай. <b>Җан саклау </b>Исән булу, исән калу. <i>– Аккошлар! – дип пышылдады Зуфирә ---. Болытлардан ишелеп төшкәндәй булып җепшек кар яуганда, аяктан егарлык ачы җилләр искәндә ничек җан саклыйсыз? </i>М.Маликова. <b>Җан сызлау </b><i>к. </i><b>җан әрнү</b>.<b> Җан сыкрау </b><i>к. </i><b>җан әрнү</b>. <b>Җан табанга төшү </b>Гаять зур рухи киеренкелек кичерү һәм курку. <i>Җаны табаннарына төшкән хәлдә, Әбүзәр абзыйның йөзен күзәтте. </i>Г.Әпсәләмов. <b>Җан талашу</b> Бар көченә тырышу, нәрсәнедер булдыру, башкарып чыгу өчен, бөтен көчен, сәләтен кую.<b> Җан тартмаса, кан тарта</b> Күңелгә ошамаса да, туган итү, якын итү. <i>«Җан тартмаса, кан тартыр, әбекәем, рәнҗетмәм», – дип, ышандырырлык итеп, ризалыгын сорый. </i>Мәдәни җомга. <b>Җан тартмау </b>Күңелгә ошамау, яратмау, якын күрмәү. <i>Матурын матур да ул, тик, нигәдер, җан тартмый. </i>Н.Исәнбәт. <i>Атасына кагылган бу авыр сүз Габдулланың йөрәгендә төер булып утырып калды. Шуннан бирле җизнәсе кушканны эшләргә аның җаны тартмады. </i>Ә.Фәйзи. <b>Җан тәнгә сыймау </b>Пошыну, уфтану, борчылу, рухи газаплану, ни эшләргә дә белмәү. <i>Уф, җаннарым тәнемә сыймый. Нишләргә дә белмим, аптырадым. </i>М.Гафури. <b>Җан тәслим кылу </b>Үлү, җан бирү, вафат булу. <i>Бер атнада Пәттәхнең хатыны җан тәслим кылды. </i>Г.Ахунов. <i>Иртәгәсен дә урыныннан тора алмады, ике тәүлек бернәрсә капмыйча, көчкә сулу алып, бик авыр хәлдә ятты да, өченче тәүлек киткәндә, кичен җан тәслим кылды. </i>Г.Галиев. <i>Бу хәлне күреп торган шаһзадә дә, төбеннән кискән агач кебек, шул торган җирендә егылып, җан тәслим кылды. </i>Ш.Мөхәммәдев. <b>Җан теләгән </b>Күңелгә ошаган, яраткан. <i>Сөйгән – сигез, теләгән – бер, диләр бит. Ә минем җан теләгәнем берәү генә – Фәридә генә иде. </i>Р.-Н.Гүнтәкин. <i>Җан теләгән нәрсәне алып килгән бит. </i>М.Фәйзи. <b>Җан тир белән </b>Бөтен көчен биреп, тырышып-тырмашып. <i>Син монда, үләрең белми, җан тирең белән эшлисең, җыен хөрәсән, җыен әрәмтамак анда синең каныңа тоз салып ята. </i>Г.Бәширов. <b>Җан тиргә төшеп </b><i>к. </i><b>җан тир белән</b>. <i>Хатын-кыз үзенең нәтиҗәсен чыгарып өлгерде: – Җан тиргә төшсә төште, кызны тегеңә бирмәде! </i>Ә.Фәйзи. <b>Җан тирләрен чыгару </b>Интектерү, җәфалау. <i>Бикмүш бабай белән Илсөярнең җан тирләрен чыгарган нәрсә череп, каралып беткән --- имән төбе иде. </i>Г.Гобәй. <b>Җан тирләре чыгу </b>Чамасыз көч түгү; хәлдән таю, интегеп бетү. <b>Җан тоемы</b> Ерактан торып тоемлау, эчке сизенү; телепатия. <i>«Җан тоемы» дип әйтикме, әллә, заман шартына китереп, «телепатия» дип җибәрикме? </i>Б.Камалов. <b>Җан түзмәү </b>Сабырсызлану, түземсезләнү, бик нык кызыксыну. <i>Ә песи яшерен генә яткан, кәтүкне күзлидер; Тукта, селкенмәсме, ди ул, бер дә җаны түзмидер. </i>Г.Тукай. <b>Җан тыну </b><i>к. </i><b>җан тынычлану</b>. <i>Җизнәсенең тавышыннан ул беравыкка бөтенләй диярлек котылды, һәм җаны тынып калды. </i>Ә.Фәйзи. <b>Җан тынычлану </b>1) Борчулардан арыну, күңел тынычланып калу. <i>Кечкенә кызның җаны тынычланып ук китте. </i>Г.Ибраһимов; 2) Канәгатьлек хисе кичерү. <i>Бүген йөрәге каты сукты. Ни күрәм, дип, икеләнеп керде һәм бер күрү белән җаны тынычланып, күңеле белән кызга бирелеп үк китте. </i>Г.Ибраһимов. <b>Җан тынычлыгы </b>Күңелнең рухи канәгатьләнү хәле, кайгы-хәсрәттән имин булу. <i>Һәм бу кечкенә бүләкне бармагында йөртү аңа ниндидер җан тынычлыгы бирә, аны вакланудан, шапшаклыктан, күңеле керләнүдән саклый. </i>Ф.Хөсни. <i>Кыяметдин карт та бу мәгънәсез бөтерелүдән инде туйган, арыган иде, картлык көнендә аңа җан тынычлыгы кирәк иде. </i>Ф.Бәйрәмова. <i>Ерак җирләрдә йөреп кайтса да, һаман үзенә җан тынычлыгы таба алганы юк иде. </i>Ф.Мансуров. <b>Җан уртак булмаса да, кан уртак булу </b>Туганлык, кардәшлек; бер нәселдән булуны аңлата. <i>Туганнар бит без. Җан уртак булмаса да, каныбыз уртак. </i>Б.Камалов. <b>Җан чыгу </b>1) Үлү, яшәүдән туктау. <i>Карыйм дип, муенымны сузган идем, аркама имән казык белән китереп бирделәр… Җаным чыкты, үлдем дип торам!</i> Г.Ибраһимов. <i>Хыянәт иткәндә җаның чыккан солдат! Син үзеңнең командирыңа ничаклы җәза, бәла-каза өеп китүеңне тәмуг утларында янганда аңладыңмы икән... </i>А.Гыйләҗев; 2) Соң дәрәҗәдә җәфа чигү, арып, йөдәп бетү.<i> Көтә-көтә, җаным чыкты: Ник килмидер паровоз, Капчык-капчык калач ташыйм, ашап тора зур авыз. </i>Җыр. <i>[Бүрәнәләр] Шулкадәр чи: шыбыр тиргә батабыз, маңгайдан тир кипкәне юк. Пычкыларны майлый-майлый җаныбыз чыга. </i>М.Галәү. <i>Айныта алмый кичә бер юанны Тәкать корды, тәмам җан чыкты. </i>М.Җәлил; 3) Мөлаемлану, яктыру, нурлану. <i>Аның күзләренә җан чыкты, килененә каршы гомер буе йөрәгендә асрап килгән әрнүләре дә таралдылар. </i>Г.Ибраһимов. <b>Җанын каезлау </b>Туктаусыз борчып тору, ачындыру, әрнетү. <i>Фәритнең соңгы елларда җанын каезлаган, үзәгенә үткән тавыш. </i>А.Расих. <b>Җанын кую </b>Җанын бирү, гомерен кызганмау. <i>Каймак – тәмле әйбер, аның өчен җанын куя бик күп песиләр. </i>Һ.Такташ. <b>Җанын уч төбенә йомарлап </b><i>к. </i><b>җанны учка йомарлап</b>. <i>Ул, йә үләм, йә калам, ни булса – ул, дип, җанын уч төбенә йомарлап, упкын өстендә селкенеп торган тар гына басмага басты. </i>Х.Сарьян. <b>Җанына урын таба алмыйча </b>Пошынып, борчылып. <i>Авылда, шушы ыгы-зыгы арасында --- Сәфәргали язмышы өчен чын-чынлап куркынган һәм, җанына урын таба алмыйча, эшнең ахырын көтүче бер кеше булса, ул Зәйтүнә иде. </i>Ф.Хөсни. <b>Җаныңа ни кирәк </b><i>к. </i><b>җаның ни тели</b>. <i>Ул кибеттә җаныңа ни кирәк – бар нәрсә дә бар. </i>Казан утлары.<b> Җаның җәһәннәмгә олаккыры «</b>Үлгәч тә җаның каты газап чигүдән айнымасын» дип каргау сүзе. <i>Биек тә сарай алдына Элеп куйдым, җаный, колакчын; Мине дә ташлап ятны сөйсәң, Җаның җәһәннәмгә олаксын! </i>Җыр. <i>Мөртәт! Муеның астыңа килгере! Җаның җәһәннәмгә олаккыры! </i>М.Әмир. <b>Җаның ни тели </b>«Ни теләсәң шул бар» дигән мәгънәне белдерә. <i>Җаның ни тели – барысы да бар. Күгәрчен сөте белән елан мөгезе генә булмаса булмастыр. </i>К.Тинчурин. <b>Җаны шикелле күрү </b>Бик якын итү, үз күрү, ярату. <i>Җаным шикелле күргән сөекле бәгырем Зәйнәпкә. </i>Г.Камал.<b> Җан эрү </b>Күңел йомшару, үпкә-ачулар онытылу. <i>Кашың кара йөртәсең, Нинди майлар сөртәсең? Татлы сүзләр сөйләп, дустым, Җаннарым эретәсең. </i>Җыр. <i>Бер сүзеннән җаннарым эреп китә. </i>Г.Бәширов. <i>Ире шулайрак диюгә җаны эресә дә, күңелгә сеңеп калган үпкә тиз генә җуелмады. </i>М.Хәбибуллин. <b>Җан яну </b>1) Бик зур шатлыктан дәрт кабыну. <i>Бу тавыш бик ачты күңелем, шатлыгымнан җан яна; «Әйдә, чап, кучер, Казанга! Атларың ку: на, на-на!» </i>Г.Тукай; 2) Күңелдә тынычлык бетү, борчудан көенү. <b>Җан ятмау </b>Ошатмау, яратмау, үз итмәү. <i>Тик югары уку йортына җаны ятмады, вузны ташлап чыкты. </i>Б.Камалов. <i>Тимер-томырга һич кенә дә җан ятмый минем. </i>Г.Ахунов</p></p>
</table>
</body>
</html>