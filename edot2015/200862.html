 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КОЛАЧ</b>  <i>и.</i> 1) Җәелгән ике кул очының арасы һәм шул аралыкка тигез озынлык үлчәү берәмлеге. <i>«Э-эх!» дип бер киерелде дә, колачларын киң җәеп, имән ботаклары өстенә сузылып ятты. </i>Р.Мөхәммәдиев. <i>Сафа абзый ун колач озынлыктагы сумалалы чыбыркысы белән китереп сугуга --- атлар бөтенләй шаштылар. </i>Г.Бәширов. <i>[Насибулла абзый:] Анда бер нарат бар, ди, галимнәр шуның яшен белә алмыйлар, ди, юанлыгы сигез колач, ди. </i>М.Мәһдиев</p><p>2) Бер-берсенә тотынган ике кул арасы; кочак (якынча күләм). <i>Йөз яшәр наратлар шулкадәр юан: колач та җитми. </i>А.Тимергалин. <i>Мәктәпнең стеналары калын: метр гына җитми, колач кирәк. </i>Х.Сарьян. <i>Син агачның юанлыгына кара: ничә кеше колачы җитәр икән. </i>А.Расих</p><p>3) Кошларда, бөҗәкләрдә очу органы; канат. <i>Якыннан шул вакытта узды Лачын, җәеп, селкеп канат атлы колачын. </i>Г.Тукай. <i>Менә ул [торна] авыл читендәге башы көйгән каен турысында әйләнә башлады, Ахиярга аның колач кагуыннан чыккан һава тавышы ишетелде. </i>М.Мәһдиев</p><p>4) Билгеле бер вакыт эчендәге хәрәкәтнең киңлеге, зурлыгы, амплитуда. <i>Тавыш югары булган саен, тирбәнү ешлыгы зуррак була, ә тавышның көче тирбәнү колачы артуга бәйле. </i>Биология. <i>Тавыш дулкыннары өзлексез рәвештә көчле тәэсир иткәндә, колак пәрдәсе зур колач белән тирбәлә. </i>Анатомия</p><p>5) Зурлык, зур күләмлелек, масштаблылык. <i>Стадионның мәһабәтлеге, колачы, аеруча панорамасы ошады Мансурга. </i>Г.Әпсәләмов. <i>Кемнәрдер мактаса, кызлар-егетләр арасында аны үртәүчеләр дә булды</i>. <i>Нияз Хисамовның «Исәнме, туган җир» картинасы күңелләрне үзенең мәһабәт колачы һәм лирик кайнарлыгы белән җәлеп итте. </i>И.Бәширов</p><p>6) <i>күч. </i>Нинди дә булса масштаблы эшнең, эшчәнлекнең күләме, зурлыгы. <i>Халык сугышы тулы колач алды. </i>Н.Коробков<i>. Чөнки бу эшләр тормышның бүгенге колачы белән чагыштырганда бик вак, әһәмиятсез иде. </i>Ф.Садриев. <i>Эшчәнлек киңлеге, киң җәелеш. Башка халыклардан үзгәлек, өстенлек хисе гаҗәеп эзлеклелек һәм колач белән таратылды. </i>Ә.Рәшит</p><p>7)<i> </i>2,5 м3 яки 4 м3 га тигез утын үлчәү берәмлеге. <i>Вәлитдиннәрнең иңе-буе бер колач кына өйләре – безнең төп төягебез ул. </i>М.Кәрим</p><p> ◊ <b>Колач алу</b> Еракларга җәелү, киң таралыш табу. <i>Ул көннәрдә матбугат битләрендә Сталинны Ленинның бердәнбер варисы, иң якын һәм ышанычлы көрәштәше итеп күрсәтү кампаниясе аеруча зур колач алган иде. </i>Р.Мөхәммәдиев. <i>Болгар дәүләте төзелгәч (X–XI йөзләр), керамик материаллар һәм әйберләр эшләү киң колач алган. </i>Төзү материаллары. <b>Колач җәеп </b>1) Ике кулны ике якка ташлап. <i>Ике кулы гүя ике канат иде аның шул мизгелдә, колачын киң җәеп трибунаның як-ягына таянган да, менә-менә алга ыргылырга, очарга җыена диярсең. </i>Р.Мөхәммәдиев; 2) Шатланып, бик теләп, ихласлык күрсәтеп; 3) Иркенләп, тулы көчкә. <i>--- Еш кына егет шул нур эчендә колач җәеп йөзә --- һәм нәкъ шул мизгелдә уянып китә. </i>М.Мәһдиев. <b>Колач җәю </b>1) Бар мөмкинлегенә киң җәелеп хәрәкәт итү. <i>Буйсынырга ләкин теләмәгәч, Идел ташып җәйгән колачын. </i>Н.Арсланов. <i>Культура революциясе --- бездә киң колач җәйде. </i>Г.Бәширов; 2) Таланты ачылу, шәхси табигый сәләтен киң җәелдерү. <i>Казанга килгәч, Тукайның шагыйрьлек таланты тагын да киң колач җәйде. </i>Н.Исәнбәт; 3) Нинди дә булса эшне киң планда алып бару, башкару. <i>Әхмәт байның капиталы Идел, Җаек буйларын, казак далаларын тарсынып, Германия базарларына да колачын җәя башлады. </i>К.Тинчурин.<b>Колач җитмәс</b> <i>к. </i><b>колач җитмәслек</b>. <i>Колач җитмәс җәеннәр, төпкелдән чыгып, муеннарын сузып торалар. </i>М.Кәрим. <b>Колач җитмәслек </b>1) Кочакка сыймый торган бик юан, зур диаметрлы. <i>Идрис чынлап та «аяклы энциклопедия» икән, аның мәгълүматына Әлфиянең генә колачы җитмәле түгел икән! </i>Х.Сарьян. <i>Колач җитмәслек әзмәвердәй агач, дөнья белән бәхилләшеп, бөтерелә-бөтерелә, гөрселдәп ауды. </i>М.Галиев. <i>Гаҗәеп зур ябалдашлы, колач җитмәслек юан нарат кына, җил-давылларның берсенә дә бирешмичә, горур басып тора. </i>Казан утлары; 2)<i> </i>Зур күләмле, масштаблы. <i>Мусаның яшьлек дуслары --- һәм гомумән авыл халкы яшь Мусаның кыю һәм колач җитмәслек эш алып баруын сокланып сөйлиләр. </i>Г.Кашшаф. <b>Колач салып (ташлап) </b>Бар көченә, колачын җәеп җибәреп, киң хәрәкәтләр белән. <i>Колач салып йөзеп киттек, Диңгезләр киң димәдек. </i>Р.Хәлиуллина. <i>Колач салып йөзгәненә, балыктай хәрәкәтләнгәненә сокланып-көнләшеп караган иптәшләре аны куып җитү турында хыяллана да алмыйлар хәтта. </i>Р.Әмирхан</p></p>
</table>
</body>
</html>