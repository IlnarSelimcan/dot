 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИЯЛӘНҮ</b>  <i>ф</i>. 1) Күнегү, гадәтенә кертү, өйрәнеп китү. <i>Билгеле, Хәмдия өчен бу гаиләдәге кайбер гадәтләргә ияләнү яки аларга иярү бигүк җиңел булмады булуын. </i>Г.Галиев. <i>Бер-береңне ирештерүгә ияләнмәгән кеше флотта яши алмый. Әнә Овсюк ияләнде, бичара. </i>М.Мәһдиев. <i>Әнисе үлеп киткәч, гел әзергә, чиста-пөхтәгә, кадер-сыйга гына күнеккән егет авыр хәлдә калды. Акрынлап җайлашты, ияләнде тагын. </i>Р.Фәизов</p><p>2) Гел яки еш килеп йөрү, янында күбрәк булырга тырышу.<i> Килә ява, килә ява, Ияләнде бер болыт</i>. Җыр. <i>Бер җәйдә Гөлсем апа янына, кунакка кайткан, нәүбәттәге бер ир-ат ияләнде. </i>Р.Фәизов</p><p>3) <i>к. </i><b>ияләшү</b> (<i>3 мәгъ.</i>). <i>Тереклек ияләре кулларында бернинди кораллары булмаган, бернинди дошманлык гамәле күрсәтмәгән кешеләргә бик тиз ияләнделәр. </i>Р.Фәизов. <i>Ул Закировка бик тиз ияләнде. </i>Р.Кәрами</p><p> ◊ <b>Ияләнде шөпшә көнбагыш чәчкәсенә </b>Бер ияләнгән җиргә кат-кат килүчегә карата әйтелә. <i>Сали өенә кереп киткәч, барысы да җиңел сулап куялар. – Ияләнде шөпшә көнбагыш чәчкәсенә, – ди Монтазима, әллә гаепләп, әллә хуплап. </i>М.Маликова</p><p> <b>Ияләнә башлау</b> Бераз ияләнү.<i> Ул минем хакта сөйли башлады ---. Һәм шатланып елмаюдан йөзе ачылып китте, күз төпләренә ияләнә башлаган сызыклар югалдылар. </i>М.Хуҗин. <i>Барс та акрынлап хуҗасына ияләнә-күнегә башлады</i>. З.Хөснияр</p><p> <b>Ияләнә алу </b>Ияләнергә мөмкинлек табу.<i> Ул бу саф, матур тормышка бик тиз ияләнә ала. </i>М.Фәйзи</p><p> <b>Ияләнә бару </b>Торган саен ныграк ияләнү. <i>Ул көннән-көн матурлана, шаянлана, җитезләнә, акрынлык белән генә булса да, миңа ияләнә бара иде. </i>Ф.Әмирхан. <i>Гомумән, алар бер-беренә көннән-көн ныграк ияләнә баралар. </i>Р.Кәрами. <i>Машинаны йөртү бик кыен, шулай булса да, син бу эшкә көннән-көн ияләнә барасың. </i>Казан утлары</p><p> <b>Ияләнә тору </b>Әлегә, хәзергә, бераз ияләнү. <i>Фәрдәнә Сәрвиназ утырасы урындыкка яңа киез салгач, кыз уңайсызланды, әмма каенана буласы кеше: – Сәрвиназ, ияләнә тор, ---, – дип җайлап җибәрде. </i>Ирек мәйданы</p><p> <b>Ияләнә төшү </b>Азрак, тагы да бераз ияләнү. <i>Авыз ияләнә төштеме, монысының тәме әүвәлгесеннән бераз җиңелрәк тоелды. </i>Г.Камал. <i>Көннәр үтеп, бер-берсенә ияләнә төшкәч, Гөлҗиһан сөйкемле киленнең кайбер сәер гадәтләре барын да искәртеп өлгерде ---. </i>Ф.Сафин. <i>Шул арада алар бер-берсенә ияләнә төштеләр. </i>Ә.Моталлапов</p><p> <b>Ияләнеп алу </b>Тиз генә, кыска вакыт эчендә ияләнү</p><p> <b>Ияләнеп бару </b>Вакыт үткән саен күбрәк ияләнү, аз-азлап, акрынлап ияләнү.<i> – Ник --- килдең Казанга? – диде Рамилә, кинәт башын күтәреп. – Ялгызлыгыма ияләнеп бара идем бит инде! </i>Н.Әхмәдиев</p><p> <b>Ияләнеп бетү </b>Тәмам, тулысынча ияләнү. <i>Бәлки, шулай кирәктер, дигән фикергә ияләнеп беттем кебек. </i>Л.Ихсанова. <i>Ул --- үзенең балага ияләнеп беткәнен аңлатып язып салды. </i>Г.Гобәй. <i>Югыйсә, без гел ит, сөт, икмәк турында гына сөйләшергә ияләнеп беткән. </i>М.Мәһдиев</p><p> <b>Ияләнеп җитү </b>Тәмам, тиешенчә ияләнгән булу.<i> Хәзерге ае биш сумлык ияләнеп җиткән бүлмәдән ае алты сумлык бүлмәгә күчү аңа кирәкмәгән эш шикелле күренде. </i>Ф.Әмирхан. <i>Ул --- инде Хәлимнең үзенә тәмам ияләнеп җиткәнен күрде ---.</i> Г.Гобәй. <i>Ала сыер соңгы вакытларда йомшак тавышлы бу хатынны иртә-кич күрсә дә, аңа, ничектер, ияләнеп җитмәгән иде әле. </i>Г.Галиев</p><p> <b>Ияләнеп килү </b><i>к. </i><b>ияләнеп бару</b>.<i> Артык пошынмыйча, язасы килгәндә генә язып, үз җаема гына яшәүгә ияләнеп килә идем бугай инде. </i>Л.Ихсанова. <i>Хәзер менә Газизнең ата-анасы ---, үзләре дә сизмәстән, улларының үлүенә ияләнеп киләләр. </i>Г.Бәширов. <i>Соңгы көннәрдә салкыннар бик еш кабатланганлыктан, балалар моңа инде ияләнеп тә килә ---. </i>М.Мәһдиев</p><p> <b>Ияләнеп китү </b>Тора-бара ияләнү, гадәткә керү. <i>Ул аның шалтыратуына шулхәтле ияләнеп китте ---. </i>Ә.Сафиуллин. <i>Сыерлар агач күләгәсенә ял итәргә яткач, без шунда балык каптырырга ияләнеп киттек. </i>Н.Хәсәнов. <i>Төнгә остаханәләрнең хуҗалары, гадәттә, өенә кайтып китә, бинаның бу каты бөтенләй буш кала. Шуңа күрә аңа йортсыз-җирсез сәрхушләр ияләнеп киткән иде ---. </i>М.Маликова</p></p>
</table>
</body>
</html>