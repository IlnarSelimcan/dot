 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИМЕШ </b> <i>мод. сүз </i> <b>1. </b>1) Ишеткән хәбәрнең дөреслегенә шикләнгәндә, аның хакмы-түгелме икәнлеген кистереп кенә әйтә алмаганда кулланыла. <i>Ышандырмакчы булды ул, юләр! – безне; имеш, Тәңре аның аузы белән сөйли, аңа килгән, имеш, әмре. </i>Г.Тукай. <i>Шулай көйләнер төсле тоелганда, озын телләр, кайсы көнләп, кайберләре үч итеп, карчыкның күңел ярасына тоз сибә башладылар. Имеш, Нәфисә Зиннәттән бизгән икән инде. «Ачуым ачу, кибектерәм әле мин аны», – дип әйтеп әйтәдер, ди. </i>Г.Бәширов. <i>Мин дә ишеткән идем аны ишетүен, тик «күңел» дигәнең әллә ничек ышанып бетми: бер тиенсез ике йөз дисәтинә җир бирсеннәр, имеш. </i>И.Гази</p><p>2) Кеше эшен, кеше сүзен ошатмаганда, яратмаганда ирония белән әйтелә; ышанмау, шул ук вакытта башкалар ышанган фикердән көлү, аны инкяр итү өчен кулланыла. <i>Шигырь белән болай диеп язып куйды бер читкә: «Хат ташучы эшен кара, Шул да эш була, имеш! Үзе язган хатларны да Үзе ташырга тиеш». </i>М.Җәлил. <i>Ах, бу фән кешеләре! Кара син аларны, халык өчен бары тик «җир» дигән сүз генә бар иде, болар нишләтеп ваклап бетергәннәр! Кәзле-корбанатлы, имеш. </i>М.Мәһдиев. <i>Янәсе, минем бригадада олы кешеләр дә ярый була, яшьләр бүтән бригадаларда сабан сөрергә кирәк имеш... </i>Г.Бәширов</p><p>3) Кемнең дә булса эш-гамәлләре турында зәһәрле, чәнечкеле, ачы көлү тонында әйтүне белдерә. <i>Күзен йомган, муен бөккән, башында чалма чорналган; Кибән чалма кигән башта: Ишан булган, имеш, хайван. </i>Г.Тукай. <i>«Шайтан аздырган», имеш, «Юлдан яздырган», имеш! Кире татар, иң элек Вөҗданың берлән килеш! </i>Г.Тукай.<i> Акча күбрәк төшерә, имеш. Төшердең! </i>И.Гази</p><p>4) «Белми дә торам» дигән мәгънәдә кулланыла</p><p>5) Берәр эшнең, күренешнең реаль булмаганын, бәлки хыялда, уйда, төштә генә булуын белдергәндә әйтелә. <i>Яңа гына шундый төш кереп газаплады... Ниндидер, чыгарга мөмкин булмаслык тирән базга салганнар, имеш, аны. </i>М.Хәсәнов</p><p><b>2. </b><i>и. мәгъ. </i>Төрле хәбәр, гайбәт, дөреслеге ачыкланмаган юк-бар сүз. <i>Тагын шундый бик күп имешләр, гайбәтләр чәчелде. </i>Г.Ибраһимов</p><p><b>3. </b><i>с. мәгъ. </i>Дөреслеге, хаклыгы ачыкланмаган, төгәл билгеле булмаган. <i>Тирә-юньдә төрле имеш сүзләр йөри. </i>Г.Ибраһимов</p><p><b>4.</b> <i>кер. сүз мәгъ.</i> Туры сөйләмне кыек сөйләмгә әйләндерү өчен кулланыла. <i>Имеш, мин терәүләрне дөрес салмаганмын. </i>Ф.Хөсни. <i>Имеш, мин дөрес сөйләмәгәнмен. </i>Идел</p></p>
</table>
</body>
</html>