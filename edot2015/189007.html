 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БӨКРӘЮ </b> <i>ф.</i>  1) Бөкре шәкелгә килү, кәкрәю</p><p>2) Бөкрегә (<i>2 мәгъ.</i>) әйләнү, бөкре булу. <i>Шулай йөри торгач, кара сакалына кырау төшә. Биле бөкрәя.</i> С.Поварисов // Бөгәрләнү; йомарланып килү. <i>Тик болай бөкрәеп утырмаска, торырга, хәрәкәтләнергә кирәк. </i>Ә.Еники. <i>Фани дөнья белән алыш-биреше беткәндәй, ул, иртә таңнан бирле, карчыгының аягы очында бөкрәеп утыра. </i>Идел</p><p>3) Алга таба бөгелү, иелү. <i>Бабай, бөкрәйгән килеш, сөйләнә-сөйләнә, мич янында кайнашты. </i>А.Иванов. <i>Ләкин ул арада Яруллин дигәннәре, арткы чанадан төшеп, бөкрәеп һәм толып чабуларын җирдән сөйрәтеп, үзе Зөфәр янына килде.</i> Ф.Яруллин<i>. Бөтен кешегә баш ия-ия бөкрәйде. </i>Ф.Яруллин</p><p>4) <i>күч. сөйл. </i>Эшләү, хезмәт итү; газап чигү, чиләнү. <i>Мин бер пар итек өчен ике көн бөкрәйдем, ә син бер көндә ясаган ун аршин киндергә алыштырмакчы буласың. </i>Г.Тукай</p><p> <b>Бөкрәеп бетү</b> Тәмам бөкрәю. <i>Ткачлар, көнен-төнен эш өстендә утырып, бөкрәеп бетәләр иде. </i>Г.Тукай. <i>Ничә еллар буе кырда йөреп, Бөкрәеп беткән бер урак, Теше сынып, тәмам эштән чыгып, Чормада ятты бик озак. </i>М.Гафури. <i>Сафия апа ябык йөзле, эшли-эшли бөкрәеп беткән бер авыл хатыны иде. </i>А.Алиш.<i> Чөнки бөрешеп, бөкрәеп беткән кортканың, яшь бичәләр кебек, ир хыянәте турында сөйләве – үзе бер тузга язмастай хәл ---. </i>Ф.Баттал</p><p> <b>Бөкрәеп калу</b> Ниндидер эш-хәлләрдән соң бөкре барлыкка килү, бөкрелек саклану. <i>Шулай, дустым, әле кичә генә Бәләкәйләр идек, нәниләр. Олыгаеп, бөкрәеп калдык, Ташлап киткәч безне әниләр. </i>И.Юзеев. <i>Ануны сугышка алганнан бирле, аның кәефе китте, тагын да картаеп, бөкрәеп калды, сөйләшмәс булды, кырысланды.</i> Г.Гомәр</p><p> <b>Бөкрәеп килү </b>Бөкрәйгән торыш алу. <i>Апай, киергесенә иелгән килеш, бераз шулай чигеп утыра да, бөкрәеп килгән аркасын турайтып, әнигә карап ала.</i> Г.Бәширов</p><p> <b>Бөкрәеп китү </b>Бөкрәйгән торыш алу; кинәт бөкрәю. <i>Тырпаеп киткән мыеклар һәм югарырак башы; Нәкъ дуга күк бөкрәеп киткән песинең аркасы. </i>Г.Тукай</p><p> <b>Бөкрәеп тору</b> Билгеле бер вакыт дәвамында бөкрәйгән хәлдә булу. <i>Аның өенең алдында --- бер караганда, картайганнан арып, билен тота алмаенча, бөкрәеп тора кеби күренә торган миләш агачы да бар иде. </i>Г.Исхакый</p><p> <b>Бөкрәя бару</b> Торган саен ныграк бөкрәю. <i>Кеше, картайган саен, җирнең тарту көчен күбрәк тоя, тарту көченә бирешә – бөкрәя бара. </i>Ш.Галиев</p><p> <b>Бөкрәя башлау </b>Бөкрәергә тотыну. <i>Бөкрәя башлаган йортның ишегенә, ишелеп төшмәсен дип, билбау белән ныгыткандай, аркылы такта сукканнар икән.</i> Р.Мулланурова</p><p> <b>Бөкрәя төшү</b> Бераз бөкрәю. <i>Ул, гадәтенчә, таягына таянып, бөкрәя төшеп, зираттан кайтып килә иде. </i>Ә.Еники. <i>Йосыф кахан аның бөкрәя төшкән аркасына карап калды. </i>М.Хәбибуллин. <i>[Сталинның] Муены алга таба бөкрәя төшкән сыман. </i>М.Мөхәммәдиев. <i>Сабир бабай исә шактый бирешкән, сакал-мыеклары тәмам агарган, гәүдәсе дә бөкрәя төшкән. </i>Г.Әпсәләмов</p></p>
</table>
</body>
</html>