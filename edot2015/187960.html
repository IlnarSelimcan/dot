 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БӘЙЛӘ’Ү</b>  <b>I</b>  <i>ф.</i>  1) Бау һ.б.ш. нәрсәләрнең оч-очларын кара-каршы китереп, бер-берсенә яки башка нәрсәгә төенләп тоташтыру. <i>[Җәя дугасы] --- сеңер белән урап, бәйләп, җилем белән катырылган</i>. Н.Фәттах. <i>Элмәкләп бәйләү</i></p><p>2) Нәрсәне дә булса бау белән икенче бер нәрсәгә тагу, эләктерү; арканлау, беркетеп кую. <i>Вокзал каршында атлы казаклар тора; папахаларын артка чөйгәннәр, ияр артларына печән бәйләгәннәр. </i>А.Толстой. <i>Җомгадан элек түшәк, ястык, сандык төягән бер арбаның артына сыер бәйләп, Хәлимнәргә озатылды. </i>Г.Исхакый.<i> Хәтта чыбык очына бәйләп биргән җимнәребезгә дә кагылмады кош балалары</i>. Ф.Яруллин</p><p>3) Бау, җеп яки махсус декоратив бәйләгечләр белән кысып төрү, төргәк ясау. <i>Колхоз басуында чабып киптерәләр печәнне, тюкка бәйлиләр. </i>И.Сирматов</p><p>4) Авызын, бөреп, бау белән уратып төенләү, каплау, томалау. <i>[Әгъдия] Яңадан аягына баса алмады, алай да, үрмәләп барып, карбыз сатудан җыелган акчалы капчыкның авызын бәйләп өлгерде. </i>К.Кәримов. <i>Мендәр тышларының ярылган җирләрен, нәрсә туры килсә шуның белән, капчык авызын бәйләгән шикелле бөреп бәйләп, һәркем үз урынына сузылды</i>. Г.Садри</p><p>5) Нәрсә белән булса да урап каплау (күз, авыз һ.б. турында). <i>Салкын үтмәслек итеп, баланың авыз-борынын бәйләү</i></p><p>6) Җәрәхәтләнгән урынны махсус бәйләвеч белән каплау, урап кую. <i>Бер аягын әллә ниләр белән бәйләп, урап бетергәннәр</i>. А.Гыйләҗев. <i>Янә мин сине яныма утыртам һәм җәрәхәтләреңне бәйләп, хәл алгач, төзәлгәч, Мәскәвеңә кайтарып җибәрермен</i>. Р.Батулла</p><p>7) Бөркәнеп, очларын, почмакларын кара-каршы китереп төйнәү. <i>Әнә Сөмбел белән ни булды. Шундый чибәр чәчләрен күрсәтмичә, ак яулык бәйләп килгән иде беренче көнне</i>. Ф.Яруллин. <i>Катерина дигән бер карчык, хәтта, татарча яулык бәйләп, татар авылына ашка да бара һәм, Хәтирә булып, бит сыпырып, татар карчыклары белән бергә дога да кыла, ди</i>. М.Мәһдиев</p><p>8) Очларын яки бәйләвечләрен кара-каршы тоташтырып кую, тагу, ябыну. <i>Ак алъяпкыч бәйләсәләр, өзелеп тора кызлар биле. </i>Н.Нәҗми. <i>Галстук бәйләү</i></p><p>9) Буу, тагу.<i> Кара күлмәк өстеннән билгә каеш бәйләгән хуҗа егет килеп чыкты. </i>Г.Ибраһимов</p><p>10) Кузгала алмаслык итеп кысып чорнау; хәрәкәтләнү мөмкинлеген чикләү. <i>Разведчиклар бик тиз генә аның [часовойның] кулларын бәйләп, капчыкка салдылар да куаклыкка кереп югалдылар. </i>А.Әхмәт. <i>Кул-аягын бәйләп, үзләре белән алып китәләр</i>. А.Хәсәнов. <i>– Мине түгел, сине арбага бәйләп салырга кирәк, психопат! – дип кычкырды. </i>Р.Сибат</p><p>11) Йоннан, җептән махсус инәләр белән үрү. --- <i>кыш буе намазлыклар, өстәл япкычлары, кулъяулыклар чигә, һәммәбезгә дә пирчәткәләр, оекбашлар бәйләп бирә</i>. Г.Бәширов. <i>Кыш буе ул [Нурдидә] шәл бәйләр. </i>Р.Батулла. <i>--- ул оекбашларны Гөлфиягә әбисе бәйләп китергән иде. </i>Ф.Яруллин</p><p>12) Бәйләмгә оештыру, бәйләм ясау; бер-берсенә беркетеп ныгыту. <i>Чыбыкларны аерым-аерым сындырып була, әмма себерке итеп бәйләгәч, сындырып булмый. </i>И.Сирматов</p><p>13) <i>лингв. </i>Иярүче кисәк белән ияртүче кисәк арасында синтаксик бәйләнешләр булдыру. <i>Иярчен җөмләләрне баш җөмләгә бәйләп килүдә төрле чаралар катнаша. </i>Ф.Сафиуллина</p><p>14) <i>күч. </i>Үзара элемтә, аралашу чарасы булу. <i>Асфальт җәелгән һәм төзекләндерелгән бу юл шәһәр белән авылларны бәйли. </i>Социалистик Татарстан</p><p>15) <i>күч. </i>Нәрсә дә булса оештырырга, берәр эшкә алынырга мәҗбүр итү. <i>Тукта әле, абый, андый баш китәрлек эшкә нигә бәйлисез? </i>Т.Гыйззәт</p><p>16)<i> күч. </i>Үзенә нык җәлеп итү, тарту. <i>Бу кызчык белән ни эшләргә инде? Аны ни белән шөгыльләндерергә һәм ничек аны үземә бәйләргә? </i>Г.Тукай</p><p>17) <i>күч. </i>Нәрсә белән дә булса артык мавыгу, шуңа тулысынча бирелеп китү. <i>Рәсимә яшь бит әле, чибәр. Бөтен гомерен шушы балага гына бәйләмәс. </i>Ф.Яруллин. <i>Җирдәге тормышның мәгънәсен аңлап, рухын малга һәм байлыкка бәйләмәгән инсан гына ахирәттә җан рәхәте табачак. </i>Ф.Хәкимов</p><p>18) <i>күч. </i>Тыгыз мөнәсәбәт, бәйләнеш урнаштыру. <i>Мин, бүгеннән алып, тормышымны институт белән бәйләдем.</i> М.Хөсәен. <i>Китапта, татар тормышына нигезләнеп, урман дөньясы белән бәйләп, сихер-магия алымнары кулланып, бер ел хәтерен югалтып торган егетнең хәтеренә кайтуы сурәтләнә</i>. Г.Гыйльман</p><p>19) <i>күч. </i>Нәрсәнең дә булса сәбәп-нәтиҗә мөнәсәбәтендә булуын күрсәтү. <i>Безнең монда күчүне дә шушы вакыйга белән бәйләргә азапланучылар бардыр. </i>Ш.Камал. <i>Монда да Казан каласының исемен аш пешерә торган казан белән бәйләп аңлаталар</i>. Р.Мостафин.<i> XX йөз башы татар прозасындагы психологизмны, соңрак, берәүләр башлыча рус әдәбияты, бигрәк тә Тургенев һәм Толстой йогынтысы белән бәйләп карадылар</i>. М.Хәсәнов</p><p>20) <i>күч. </i>Җәлеп итү, якын рухи мөнәсәбәт урнаштыру. <i>Бу вакыйга Габдулланы Әптелбәргә тагын да ныграк бәйләде. </i>Ә.Фәйзи</p><p> <b> ◊ Бәйләп тоту </b>Ирексезләү, көчләү. <i>Соңгы сүзне Василий Фомич әйтә: «Кем тели – бәйләп тотучы юк, юллык ризык та алсыннар. Әмма бүгенгә шушында калу – акылга муафыйк»</i>. А.Тимергалин. <i>Китү турында башына уй кергән кешене бала белән генә бәйләп тотып булмый</i>. Э.Яһүдин</p><p> <b>Бәйләп алу </b>Тиз генә бәйләү; бәйләгән булу. <i>Пионерлар һәммәсе дә Галстуклар бәйләп алган. </i>Ш.Галиев. <i>Мотаһар ашыкмый гына килеп чыкты. Дөрестән дә, биленә чәчәкле ак алъяпкыч бәйләп алган иде, үзе чалбардан гына</i>. Д.Бүләков</p><p> <b>Бәйләп ату</b> Аннан-моннан, ничек кирәк шулай бәйләү</p><p> <b>Бәйләп бару </b>Эзлекле рәвештә бәйләү; бер-бер артлы бәйләү. <i>Төп персонаж Нәҗип вакыйгалар җебен бәйләп бара, әлбәттә</i>. А.Гыйләҗев</p><p> <b>Бәйләп бетерү </b>Тулысынча бәйләү; бәйләү эшен төгәлләү. <i>Оекбаш бәйләп бетерәсем бар</i>. Г.Каюмов. <i>Аларның барысын да бәйләп бетергәч, ятьмәнең беренче рәт күзләре барлыкка килә. </i>Файдалы киңәшләр</p><p> <b>Бәйләп йөрү</b> 1) Әле, хәзер бәйләү белән шөгыльләнү</p><p>2) Даими, һәрвакыт бәйләү. <i>Парк саклаучы карт күрше таганнарны бәйләп йөри... </i>Н.Гыйматдинова. <i>Ирләрнең дә күлмәге фасоны буенча хатын-кызларныкыннан аерылмаган. Ирләр күлмәкне, ыштан эченә тыкмыйча, эчке эзәр белән бәйләп йөргәннәр</i>. П.Ибаев</p><p> <b>Бәйләп кую </b>1) Алдан, бәйләп, әзер итү. <i>Аннан-моннан капкалап, өс-башка киендем дә кичтән үк бәйләп куйган төенчекләрне кулыма алдым.</i> Э.Касыймов</p><p>2) Бәйләнгән хәлдә калдыру, бәйләнгән хәлдә тоту. <i>Бал кортлары кереп беткәч, бабай тубалның авызын бәйләп куя. </i>А.Алиш. <i>Чыннан да курчагым бик матур. --- чәчләрен укучы кызлар кебек артка бәйләп куйган. Зәңгәр ефәк күлмәк кигән. </i>Ә.Бикчәнтәева. <i>[Гөләндәм:] Син мине үз хуҗалыгыңа бәйләп куйдың. </i>Х.Вахит. --- <i>авыл халкын, суд юлы белән, шушы бөек төзелешләргә мәңгелеккә бәйләп куялар</i>. Ф.Бәйрәмова</p><p> <b>Бәйләп ташлау </b>Тиз-тиз генә бәйләү. <i>Кеше, кесәсеннән бау ала да, бик әйбәтләп кенә, Юлбарысның аякларын бәйләп ташлый</i>. Әкият</p><p> <b>Бәйләп тору</b> 1) Булган берсен, һәрберсен бәйләү</p><p>2) Сөйләү моментында, әле бәйләү белән мәшгуль булу</p><p>3) Һәрвакыт, гел бәйле итү. <i>Тоталитар хакимият ач, ялангач крестьянны җиргә мәҗбүри бәйләп тору юлын тапкан – крестьянга паспорт бирелми</i>. Н.Фәттах</p><p> <b>Бәйләп утыру </b>Әле, хәзерге вакытта бәйләү белән мәшгуль булу. <i>Кичтән капка төпләрендә оек бәйләп утырган әбиләр, бакча сукмакларында йөгерешеп йөргән нәни балалар, йокыларыннан уянырга да өлгермичә, хәрабәләр астында күмелеп калдылар</i>. Ә.Еники. <i>Әткәй, утынлыктагы бер бүкәнгә чүгәләгән дә, ишегалды себеркесе бәйләп утыра</i>. Н.Гамбәров</p><p> <b>Бәйләп чыгу </b>Һәммәсен бер-бер артлы бәйләү; һәрберсен бәйләү</p><p> <b>Бәйләп яту</b> Әле, хәзер бәйләү. <i>[Әти] Көлтә бәйләп ята иде</i>. Т.Галиуллин. <i>Ни күрим, янымда әле генә бер яралыны бәйләп яткан удмурт малае Константин Матюхин, күзләрен акайтып, тын да алмыйча, гөрселдәп, җиргә ауды</i>. З.Мәхмүди</p><p> <b>Бәйли бару </b>Һәммәсен тоташтан яки эзлекле рәвештә бер-бер артлы бәйләү</p><p> <b>Бәйли башлау </b>Бәйләргә тотыну. <i>Ниндидер үтә күренмәле җепләр бу карт белән икесен әкрен генә бәйли башлаган иде</i>. Н.Гыйматдинова</p><p> <b>Бәйли төшү </b>Тагын да кысыбрак, тыгызрак бәйләү</p></p>
</table>
</body>
</html>