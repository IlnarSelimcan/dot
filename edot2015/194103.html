 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖИБӘРҮ </b> <i>ф.</i> <b>1.</b> 1) Кемнедер билгеле бер урынга ниндидер максат, эш-йомыш белән озату. <i>Хәзрәтне шулай кунак иткәннән соң, мине шушы көннәрдә үк мәдрәсәгә җибәрергә вәгъдә биреп, әти хәзрәтне озатты. </i>М.Гафури. ---<i> Сәфәргали өчен казарма эче тагын да күңелсезрәк күренә башлады. – Тизрәк сугышка җибәрсеннәр иде, ичмасам, – дип куйды ул беркөнне. </i>Ф.Хөсни</p><p>2) Каядыр китәргә, юнәлергә рөхсәт итү; берәр нәрсә эшләргә мөмкинлек бирү. <i>Әни дә каршы төшми, мине җибәрү ягына кушылды. </i>М.Гафури. <i>[Рокыя:] Мин сорасам, әти гомер дә җибәрми. </i>Ф.Әмирхан. <i>Ләкин ул күптән түгел генә нинди ашкыну, дулкынлану белән үзләренең станциясенә якынлашкан иде, ничек, үтенеп, командирыннан, бер генә сәгатькә булса да, авылга җибәрүен сораган иде. </i>Ә.Еники</p><p>3) Эшкә билгеләү. <i>--- тәртип нигезендә инструктаж үтмәгән ул кызны әле бригадага ияртү-ияртмәү дә икеле булырга тиеш. Ә аны Шәмселбану урынына ук җибәрә «былгадир» ярдәмчесе</i>. Л.Хәмидуллин.<i> Зинһар, тәҗрибәле кеше җибәрә күрегез.</i> Т.Гыйззәт.<i> Үтенечен тыңлап, аны ерак районга укытучы итеп җибәрделәр. </i>Азат хатын</p><p>4) Китәргә мәҗбүр итү, йорттан куу, аеру. <i>Хатыныңны җибәрергә кирәк түгел микән, улым? Кызлар бетмәгән... </i>М.Галәү. <i>Сираҗетдиннең хыялы – хатынын җибәреп, яшь хатын алу. </i>М.Гали</p><p>5) Коллективтан, илдән читләштерү, сөрү, куу. <i>Карак мулланы авылдан җибәрергә дип, тау хәтле тамгалар җыелды. </i>Г.Ибраһимов. <i>Патшага, алпавытларга каршы күтәрелгән кешеләрне [Бөгелмәгә] сөргенгә җибәргәннәр. </i>Г.Әпсәләмов</p><p>6) Нәрсәнедер икенче урындагы кешегә тапшыру өчен озату. <i>Әтиләргә дә, Вәсиләгә дә бер хат та язмадым. Бүләсе малым булмаганнан түгел, үзем акча җибәрә алмаудан хурланып язмадым. </i>Ф.Хөсни. <i>Бухгалтер – Зарифулла исемле көләч ир – --- инде унөч кешегә ашау-эчү әйберләре җибәрү турында боерыклар тутырып утыра иде. </i>М.Мәһдиев</p><p>7) Печән яки саламны кибән куйган җиргә бау яки чыбык ярдәмендә ат белән өстерәп, сөйрәтеп китерү. <i>--- [Гөлбану] берәүгә дә ишеттермичә генә, иренә әйтте: – Син чыбыкка төя, чүмәләне мин җибәрим, кулларымның хәле бетте, – диде. </i>Г.Ибраһимов</p><p>8) Үз иркенә, ихтыярына кую, үз карамагына калдыру<i>. Басуларга җибәр акбүз атың, Курпы башкайларын чүпләсен. </i>Җыр. <i>Өмәчеләр атларын туарып, су буена утлауга җибәрделәр. </i>М.Галәү. <i>Әткәй аның [биянең] муенына зур арканны бәйләгән дә тышауламый-нитми генә җибәргән. </i>Г.Ибраһимов</p><p>9) Кая яки кем янына булса да кертү, уздыру. <i>Берсен дә яннарына җибәрмә. </i>Т.Гыйззәт.<i> Әй хан! Җибәрегез, бу ниткән эш? Хәлифәңнән килгән мин Шәриф! </i>Н.Исәнбәт</p><p>10) Вакытлыча торырга яки кунып чыгарга кертү. <i>– Ят кешеләрне кунарга җибәргән өчен, чираттан тыш ике наряд үзеңә! – ди Дәүләтшин. </i>И.Гази</p><p>11) Тоткарламау; хәрәкәтне туктатмау, кысмау. <i>Моңа [койрыкка] да якын җибәрмәдем: сөяктән түбән ягын гына кистеләр дә матурлап түгәрәкләделәр. </i>Г.Ибраһимов. <i>Седовның «Фока» исемле корабын бозлар --- бер ел буе беркая җибәрми, бер урында гына тоталар. </i>А.Алиш</p><p>12) Азат итү, рөхсәт бирү; иреккә чыгару, тоткынлыктан коткару. <i>Ул аңа бераз карап торды да солдатларга Сәгыйдәнең атасын җибәрергә кушты. </i>Һ.Такташ. <i>Мин гаепле. Штраф икән – штраф түлим, әгәр җибәрә алсагыз – җибәрегез!</i> А.Хәмзин</p><p>13) Хезмәтеннән бушату, эштән азат итү. <i>Элекке технорукны ник җибәрдең? </i>Ш.Камал. <i>Ә бераздан ул [тилгән] әнкә дусты янына да төшеп җитә һәм гүя, әнкәсе, бар, очып кил, күңел ач бераз дип, дустын җибәрә дә, озын канатларын киң җәеп, җылы күкәйләр өстенә үзе утыра</i>. Г.Хәсәнов</p><p>14) Киертелгән, эләктерелгән җирдән кире чыгару, ычкындыру. <i>[Сәлим] Урыныннан торып, бишмәт төймәләрен җибәреп, ары-бире йөргәндә, Хәдичә абыстай илә Гайшә кунактан кайттылар. </i>З.Һади</p><p>15) Кулны нәрсәдән дә булса алу, ычкындыру. <i>Маймыл оныта тауны, Кулдан җибәрә бауны</i>. Ф.Кәрим</p><p>16) Нәрсәне дә булса бушайта төшү, иркенәйтү. <i>Госман капрон җепне аз гына җибәрде. </i>Э.Касыймов. <i>Хыял, очып, кайчак күккә ашадыр, Мин дә тезгенне җибәреп барамын</i>. Чулпан</p><p>17) Еру, бөялеп торган суны билгеле бер юнәлештә агызу. <i>Председатель вакытында кешеләрне бүлеп куйган булса, күлне, җибәрми, саклап калырга мөмкин иде. </i>Г.Ахунов. <i>Минзәлә елгасындагы суны җибәреп, фетнәчеләрнең юлларын биклиләр</i>. В.Имамов</p><p>18) Агызу, бушату, салу. <i>Янәшә генә торган сулы комганнарның берсен алды да, юрганны күтәреп, Габдулланың астына су җибәрде. </i>Ә.Фәйзи. <i>Самавырдан җибәргән су, чынаяк тулып, өстәл өстеннән аягыма агып төшкәч кенә айнып киттем. </i>Х.Сарьян</p><p>19) Нәрсәне дә булса сыеклык өстеннән яки эченнән бер юнәлештә агып барырлык итү, хәрәкәт иттерү.<i> Ул канны үзегезгә җибәреп, үзегез күренмәс кеше булырсыз, дип уйлыйм.</i> Г.Кутуй.<i> Яралангач, каны күп аккан, кеше канын җибәреп кенә үлемнән йолып калганнар</i>. Ш.Янбаев. <i>Суга көймә җибәрү. Гөрләвеккә йомычкалар җибәрү</i></p><p>20) Чаптыру, чабышта уздыру. <i>Йөри торгач, онытылып кала язганмын, ат җибәрер вакыт җиткән икән. Тизрәк мәйданга – халык арасына йөгердем. </i>Ф.Хөсни</p><p>21) Чыгару (тамыр, үсенте, бөре һ.б. турында). <i>Кайчандыр монда, пыяла түбә аркылы төшкән кояш нурлары астында, кәбестәләр беренче яфрак җибәргәннәр, чөгендерләр баш төрткәннәр, помидорлар тишелгән. </i>Г.Галиев. <i>Бу күзәнәкләрнең очлары чикләнгән үсешле, тармакланган ян җепләр җибәрә, алар, үзара чорналып, кайры хасил итәләр.</i> Л.Мәүлүдова. <i>Чыннан да, бераздан борчак, ян-якка сабаклар җибәреп, бауга сарылып, өскә үрмәләде.</i> Һ-К.Андерсен</p><p>22) Үстерү, үсәргә мөмкинлек бирү, нинди дә булса рәвеш бирү (чәч, сакал, мыек турында). <i>Йа Алла, сабый булып югалды, сакал җибәреп кайта.</i> М.Хәбибуллин. <i>Кыз кара чәчен артка җибәргән. </i>Казан утлары</p><p>23) Юнәлтү. <i>Соңгы пуляны үз күкрәгенә җибәрде</i></p><p>24) Берәр механизм ярдәмендә ваклау, чыгару; тарттыру. <i>[Карт] – Ашлык коры булса гына бит он йомшак була; кипмәгән ашлыкны нихәтле йомшакка җибәрәм дисәң дә, булмый ул, ташка сылана, – ди. </i>Ш.Камал</p><p>25) Барлыкка китерү, бирү, хасил итү. <i>Ләкин бу урыннан-урынга куылуларны, коткы салып, эш ташлап йөрүләрне, сөргеннәрне Нәгыйм аңламый иде. Болар аңа язмышның җибәргән бәхетсезлекләре булып күренәләр иде. </i>Г.Ибраһимов. <i>Галәм ни өченгә сынау арты авыр сынау җибәрә? ... Әллә ул Җирдә яралган тереклекнең үзе көткән нәтиҗәләргә ирешә алмыйча бозылуларына нәфрәтен белдерәме? </i>А.Гыйләҗев. – <i>Син шулай дисең, хатын, чыпчык балаларына Тәңребез азык җибәрә бит, – диде</i>. Ш.Әхмәдиев</p><p>26) <i>күч. </i>Берәр хәбәр, сүз тарату<i>. Фәтхулла агай аның сүзен үргә җибәрмәде, йомшак ата тавышы белән [кире какты]. </i>Ш.Камал. <i>Энебез, кунакка чакырып, күптән сүз җибәрә иде. </i>С.Рафиков. <i>– Бернинди хат-хәбәр җибәрмичә, тагын әзрәк йөрер идең, – ди бу, һаман шулай күтәрелеп карамыйча гына. </i>Ф.Хөсни</p><p>27) <i>күч. </i>Кулдагы әйберне куәт белән кемгә яки нәрсәгә дә булса ыргыту, ату, ташлау. <i>Таш бөтенләй гөнаһсыз кешегә эләккән икән, чамаламыйчарак җибәргәнмен шул. </i>Ф.Хөсни. <i>Буе җитмәгәч, агачка Тәпәч белән бәрә, ди. Алай да алма төшмәгәч, Таш алып җибәрә, ди</i>. Г.Гыйльманов</p><p>28) <i>күч. </i>Кабызу, эшләтә башлау. <i>Гөлсем, җибәр машинаңны! </i>Г.Бәширов. <i>[Рәдифә] Музыка җибәрә. Бүлмә тутырып, яшьләрчә дәртле хип-хоп музыкасы яңгырый</i>. Ә.Хәсәнов</p><p>29) <i>күч. </i>Хәрәкәтнең юнәлешен, торышын үзгәртү, элеккеге хәленнән күчерү. <i>Сәгать телен алга җибәрү</i></p><p>30) <i>күч. </i>Сугу, кискен бәрү. <i>Алай-болай булса, камчы белән авызына гына җибәр. </i>М.Гали. <i>[Каһәрман:] Бәхетең, күренеп өлгердең, менә шушы таш белән җибәрә идем.</i> Т.Гыйззәт</p><p>31) <i>күч. </i>Пар, төтен һ.б.ш.ны ургытып чыгару, өрдертеп тору. <i>Коры кызу мунчага пар җибәрделәр. </i>Әкият</p><p>32) <i>күч. </i>Уйламыйча гына нәрсә дә булса әйтеп ташлау. <i>Без --- «Бәлки, безне дә сугышка алырлар әле», – дип җибәрергә дә күп сорамый идек. </i>М.Мәһдиев. <i>– Товар – синеке, җилкә – безнеке --- дип кенә җибәрә дә шунда ук борылып китә башлый. </i>Ф.Хөсни. <i>Инде [шәкертләрнең] бертөрлесе дәресләргә дә суынды ---. – Андый схоластика белән ми черетер чак түгел! – дип җибәрәләр! </i>Г.Ибраһимов</p><p>33) <i>күч. </i>Авырту кимү. <i>Беркөнне урыныннан соңланып, сөякләре ватылып уянды ул. Башы да авырта, йөрәге дә начаррак тибә төсле. Сөт салып, каты чәй эчеп карады, ләкин башы барыбер җибәрмәде. </i>Казан утлары</p><p>34) <i>күч. </i>Бирү, тапшыру, сату. <i>Тагын бер тәңкә юнәтеп өстәсәң, Шәмсия егерме биш тиен әҗәткә генә җибәрерие дә бит... </i>Ә.Гаффар</p><p>35) <i>күч. гади с. </i>Комсызлык белән күп итеп ашау</p><p>36) <i>күч. гади с. </i>Астын юешләү, чылату. <i>Түзәр чама калмады ич! Чалбар төбенә җибәреп булмый бит инде.</i> С.Зыялы</p><p>37) <i>күч. гади с. </i>Исерткеч эчемлек эчү. <i>Менә бу шәп нәрсәне берәрне җибәрик әле. </i>Г.Камал. <i>Кайчакларда Фатих, шәһәрдә якташларын очратып, кафега керә дә, сөйләшә-сөйләшә, бер-ике рюмканы җибәрә</i>. Я.Шәфыйков</p><p><b>2. җибәреп</b><i> рәв. мәгъ.</i> «Үзеннән алдагы сүз аңлаткан кадәр ара, шулкадәр әйбер аркылы» дигән мәгънәне белдерә. <i>Миңсылу белән Нәгыйм алардан бер эскәмия җибәреп артта урнашкан иделәр. </i>Ш.Камал</p><p><b>3.</b> <i>ярд. ф. функ. </i>1) Төзү, салу, ясау һ.б.ш. мәгънәләрне белдергән сүзләр янында килеп, эшнең, процессның төгәлләнүен белдерә.<i> Рәүфә, әткәң белән миңа – кечкенә самавырны, үзегезгә зур самавырны шаулатып җибәр дә дүрт көнлек каймактан май атларга тотын. </i>А.Шамов. <i>Г.Исхакый мирасының халыкка кайтуы татар әдәбиятының, иҗтимагый фикеренең офыкларын киңәйтеп җибәрде. </i>Т.Галиуллин</p><p>2) Кайбер фигыльләр янында килеп, эш-хәлнең тиз башлануын, кинәтлекне белдерә. <i>[Җамали] Киемнәрнең якаларыннан, кесә төпләреннән, күкрәкләреннән кызган үтүк белән бер ышкып җибәрә, иңеннән буена тагын бер йөреп чыга. </i>Г.Ибраһимов. <i>[Хәдичә] Бераз тынычланган кебек булса да, ындыр артында үпкәләп калган Газизе күз алдына килде дә, уйларын яңадан элекке эзгә борып җибәрде. </i>Г.Бәширов. <i>Ул кереп китми, минем янымда басып тора, үзе дерелдәгәннән-дерелди. – Кереп кит, диләр сиңа! – дип кычкырып җибәрәм. </i>Ф.Хөсни</p><p>3) Үзеннән алда килгән фигыль белән белдерелгән эш-хәлнең бик тиз, интенсив башкарылуын күрсәтә. <i>Сихерче карчык үзенең сихерле таягын бер селтәп җибәргән икән, менә дигән патша сарае пәйдә булган. </i>Әкият. <i>Орлыклары өлгергәч, тиле кыяр аларны атып җибәрә. </i>Ботаника</p><p>4) Фигыль белдергән эшкә соклану, канәгатьлек төсмерен өсти. <i>Их, минәйтәм, бу әйберләрне ак өйгә куеп җибәрсәң! </i>Т.Гыйззәт</p><p> <b>Җибәрә бару </b>Даими, регуляр рәвештә берсе артыннан икенчесен җибәрү. <i>Дустым шигырьләрен миңа җибәрә бара</i></p><p> <b>Җибәрә башлау </b>Җибәрергә тотыну. <i>Әбелхарис, ишек төбенә салам ягып, бүлмә эченә төтен җибәрә башлады. </i>К.Насыйри. <i>[Гали] Шунда ук чәй китерде, вак бәлешләре белән бергә җибәрә башладым. </i>Г.Ибраһимов</p><p> <b>Җибәрә бирү </b>Бернәрсәгә дә карамастан җибәрү; һаман да җибәрү</p><p> <b>Җибәрә тору </b>Һәрвакыт, гел җибәрү. <i>Мин аның өчен үләрдәй булып тордым, авылга – авыру анама, фәкыйрь калган атама юлламыйча, бөтен тапкан барлы-юклы акчамны аңа җибәрә тордым</i>. Р.Батулла</p><p> <b>Җибәрә төшү </b>Беркадәр, бераз җибәрү. <i>Артык нык кыскан каешны җибәрә төшү</i></p><p> <b>Җибәреп алу </b>Аз гына, кыска вакытлы җибәрү. <i>Шамил, гадәтенчә, үзенең тагын бер шаян угын җибәреп алды</i>. М.Вәли-Барҗылы</p><p> <b>Җибәреп бару </b>Һәрберсен, булган берсен җибәрү. <i>Ул [Нәүширван Яушев] үзенең юлъязмаларын «Шура», «Вакыт», «Сәмәрканд», «Сәдаи Төркестан», «Сәдаи Фирганә» газета-журналларына җибәреп бара</i>. Ф.Галимуллин</p><p> <b>Җибәреп бетерү </b>Кирәк күләмдә тулысынча, барысын да җибәрү; бернәрсә дә калдырмыйча, тулысы белән җибәрү. <i>Әйдә, иптәш Маигушев, [икмәкне] җибәреп бетерик әле.</i> Т.Гыйззәт. <i>Ул вакытта юллар начар, булган машиналарны, атларны фронтка җибәреп бетергәннәр.</i> У.Альмеев</p><p> <b>Җибәреп калу </b>Берәр хәл килеп чыкканчы җибәрергә өлгерү</p><p> <b>Җибәреп кую </b>Алдан җибәргән булу. <i>Каһәр сукканнар, сәгатьләрен юри алга җибәреп куйганнар. </i>Г.Камал. <i>Җамали бай: «Һәр җомга көнне мохтаҗ кешеләр миңа килсен, сәдака өләшәм», – дип хәбәр таратып, алар килүгә, усал этләрен җибәреп куеп, кеше кертмәгән була</i>. Н.Исәнбәт</p><p> <b>Җибәреп тору </b>Һәрвакыт, гел җибәрү; әледән-әле, еш җибәрү. <i>Тамара Сергеевна, билгеле инде, акчасын да җибәреп тора, соңгы көнгәчә озын-озын хатларын да язып тора. </i>Ә.Еники. <i>[Дәүләтов] Ул бит сезгә ара-тирә күчтәнәч җибәреп тора. </i>Р.Зәйдулла. <i>Гөлбану аулак өйләргә барырга сораганда, бик сайлап кына, кешесенә карап кына җибәрә торган булды. </i>Г.Ибраһимов</p></p>
</table>
</body>
</html>