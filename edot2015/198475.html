 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАНАТ </b> <b> II </b> <b> </b><i>и</i>. 1) Кошларда, бөҗәкләрдә һ.б. парлы очу органы. <i>Кош – канаты белән, кеше дус-иш белән</i>. Мәкаль. <i>Әйе, әйе, ап-ак күбәләк. Ул һаман килә, ул кеше кебек көлә-көлә канатларын җилпи.</i> А.Хәмзин<i>. Күргәнем бар канат ныгытканда Кош баласы егылып төшкәнен... </i>И.Иксанова</p><p>2) Кошлардагы (гадәттә, йорт казларындагы) әлеге органның идән себерү өчен файдаланыла торган өлеше. <i>Мин ишегалдына чыгып, башта пинжәгемне салып, аны канат белән чистарттым, аннары чалбарыма тотындым.</i> Ә.Еники. <i>Әби канат белән идәнне себереп чыгарды да яраткан оныгына коймак пешерергә тотынды. </i>Сөембикә</p><p>3) Таба ашларын майлау өчен җыеп бәйләнгән эре каурыйлар (гадәттә, каз каурыйларыннан ясала). <i>Мичкә тыгар алдыннан өчпочмак, бәлешләрне майлап ала әни ул канат белән. </i>Юлдаш</p><p>4) Балыкларның суда хәрәкәтләнү органы, йөзгеч. <i>Бәргәләнә суда авыру балык. Силетёрлы диләр белгечләр. Күрер күзгә таза: сырты көчле, урынында канат-йөзгечләр. </i>Р.Фәйзуллин. <i>Беренче тапкыр балык канатларын үз күзләрем белән күрүем лә, Салих абый. </i>Сөембикә</p><p>5) Самолётның як-ягына урнашкан кош канатына охшаш яссылыклар. <i>Йомшак саклык белән самолётның Канатына чыгып бастың да Сикердең син киң бушлыкка. </i>Ф.Кәрим.<i> Беркөн кичен, инде көтүләр кайткач, авыл өстеннән Мещан урманына таба түбәннән генә, тавышы белән авыл халкын өркетеп, ике катлы канатлы самолёт очып узды. </i>Г.Мөхәммәтшин. <i>Казан аэропортында «кукурузник» дип йөртелгән ике канатлы җиңел самолёт бераз гына җирдән җилдереп барды да улый-үкерә һавага менеп тә китте.</i> Р.Кәрами</p><p>6) Чана үрәчәсе. <i>Пьявкин артык төпченмәде, арба канатына аркасы белән ята төшеп, башын өске үрәчәгә куеп хәл алуын дәвам итте</i>. Х.Камалов</p><p>7) Җил тегермәне чарыгындагы әйләнә торган калак.<i> Холкы-фигыле дә, тегермән канаты төсле, җил искән якка кыйбласын үзгәртеп торуны өнәми.</i> Т.Галиуллин. <i>Пропеллерларына утырып, без белмәгән җирләрне күреп әйләнәсе килгән җил тегермәне канатлары яныннан үтеп, Табан асты дигән җиргә китте.</i> Р.Шәрәфиев. <i>Авыл тормышының көлкеле дә, фаҗигале дә чынбарлыгы тегермән ташына уралып, җил һәм тегермән канатлары тавышына кушылып, он белән аралашып ага да ага. </i>Р.Рахмани</p><p>8) Комбайнда, урак машинасында ашлыкны кискечкә юнәлдерә һәм урылган ашлыкны өем-өем итеп читкә ташлап бара торган калак. <i>Мостафа, лобогрейка канатлары астына җыйнала торган солы кисенделәрен кулындагы агач сәнәге белән бертуктаусыз почмакка тартып, өемнәр ясый. </i>Ш.Камал</p><p>9) Су һәм пычрак чәчрәүдән саклау өчен, тәгәрмәч өстенә аска таба колашаландырып урнаштырылган калай япма (автомобиль, велосипед һ.б. ларда). <i>Машинаның канатына басып, Җилгә куеп егет күкрәген, Җилкәсенә автоматын асып, Бара тыңлап туплар күкрәвен. </i>Ш.Маннур</p><p>10) Капка, тәрәзә, ишек һ.б.ш. як-якка ачыла торган ике капкачның берсе. <i>Өч тарантас янәшә сыярлык капканың тимер читән канатлары ачылгач, ГАИ инспекторлары кулындагы аклы-каралы кәрлә күсәккә охшатып ясалган шлагбаум күтәрелде. </i>К.Кәримов. <i>Ике канаты челтәрләнеп коелган капкаларны узуга, күпсанлы болгарлар гөлбакчадан бара башладылар.</i> М.Хәбибуллин</p><p>11) <i>сир</i>. Нәрсәнең дә булса бер аерчасы. <i>Маңгай чәче каш канатына тигән саен өф-өфләп өргәли үзе.</i> К.Кәримов. <i>Дәфтәр канатларындагы вак, тигез җөмләләр Гөлкәй күңелендәге бик күп серне ача ала иде.</i> Р.Габделхакова</p><p>12) Йорт, корылма, бина һ.б.ның ян корпусы; флигель; ниндидер җирлекнең бер ягы (өлеше). <i>Бер йорт немецлар кулында иде, дип сөйләде ул үзе. Бер канатын, ниһаять, алалар. </i>А.Тимергалин. <i>Чак-су буйлап сузылган Кизләүне ике яктан да калкулыклар озата бара, әле булса көмеш бөдрәләрен коймаган өянкеләр авылның уң канатын каплап тора икән.</i> А.Хәлим</p><p>13) <i>сәяси</i> Теге яки бу сәяси партиядә яки гомумән сәясәттә карашлары белән башка партияләрдән, башка төркемнәрдән аерылып торган агым. <i>Гомумән, татарчылык проекты ул сәясәттәге «сул» канатның (ләкин коммунистик булмаган) доктринасына нигезләнә.</i> Д.Исхаков</p><p>14) <i>хәрби</i> Гаскәр сафларының, сугышчан позицияләренең, фронтының уң яки сул як өлеше; кул, фланг. <i>Уң канаттан рота командирының кул изәгәне күренде. </i>Г.Бәширов. <i>Көнчак хан үз гаскәрен сул канатка куйды. </i>М.Хәбибуллин<i>. Болгарны тар-мар иткәннән соң, татар-монгол гаскәрләре Иделне кичкәннәр дә ике канатка бүленгәннәр.</i> Р.Хәкимов. <i>Аксак Тимер камалышта калган уң канатындагы сугышчыларына резервтан да ярдәм җибәрә.</i> Казан утлары</p><p>15) <i>күч</i>. Өмет, стимул; таяныч, терәк. <i>Болар өстәвенә, аның иҗади омтылышларын, канатын сындырдылар. </i>Р.Низамиев. <i>Галимҗан Ибраһимов дәресләре аңарга [Салих Сәйдәшевка] яңа канатлар куйды.</i> Р.Низами. <i>Бу вакыйга минем тормышымны үзгәртеп җибәрде, гүя алар миңа тылсымлы канат бирделәр</i>. Ә.Сәлах. <i>Андый мәхәббәтне тудыра алган кеше минем канатымны каермас. Ул миңа яңа канат бирер.</i> Г.Әпсәләмов</p><p>16) <i>күч</i>. Тормыш иптәшенә карата әйтелә торган сүз. <i>Ир-канаты авызыннан бу сүзне ишетүгә, Назлыгөл кинәт торып утырды ---. </i>М.Хәбибуллин. <i>Ир-канаты «Туйбикә» дип еш телгә алгалагач, Зөбәрҗәт ханбикә оста Алпарны барып күрергә уйлады</i>. М.Хәбибуллин</p><p>17) <b>канатым </b><i>тарт. форм</i>. Яратып, иркәләп мөрәҗәгать итү сүзе. <i>Син миңа пләмәш буласың, канатым! Ник дисәң, синең атаң белән мин ике бертуган малайлары булабыз.</i> Ә.Еники. <i>– Кемнәргә турыладың, канатым, – диде хатын.</i> Н.Гыйматдинова<i>. Берни дә булмады, оланым-канатым, берни дә булмады. </i>М.Хәбибулин</p><p> ◊ <b>Канат астына алу</b> Яклау, кайгырту; терәк булу. <i>Бер-берсе белән узышып үскән агачларны караңгылык үз канаты астына алган.</i> Р.Мирхәйдәров. <i>Ул үз куышына «кырык беренченең беренче хәтәр көннәрендә үк бөтен гаиләсен – хатынын, балаларын, туганнарын югалткан» бәхетсез ирне сыендырды, канат астына алды.</i> Ә.Мушинский. <b>Канат астына керү </b>Кемнең дә булса яклавында, химаясендә булу. <i>Мин бар көчем илә очып, аз вакытта күп җирләрне, күп нәрсәләр күреп, янә синең канат</i> <i>астыңа кайтып керермен.</i> Г.Тукай. <i>Болгар христиан динен кабул итү белән империя канаты астына керер. </i>М.Хәбибулин. <b>Канат астында тоту</b> Саклап, иркәләп тоту.<i> Өлкән хатын вазифаларын Хәдичә ханбикә башкара. Чебеш анасыдай сарайдагы хатын-кызларны үз канаты астында тота.</i> М.Әмирханов. <b>Канат бирү </b><i>к.</i> <b>канат кую</b>. <i>Нинди көчләр миңа канат бирә Текә кыяларга очарга?</i> В.Галиев. <b>Канат җәю</b> 1) Зур мәйданга таралу, каплап алу. <i>Фәйзиев белән күрше өлкәдән төн канатын җәйгәч кенә әйләнеп кайттылар</i>. Р.Мирхәйдәров. <i>Җырым канат җәяр иде шунда, Җаннарга наз, сөю таратып. </i>Ф.Шәех; 2) Кыю рәвештә эшләү, хәрәкәт итү. <i>Шулай итеп, милли хәрәкәтнең шактый көчәйгән, киң канат җәйгән чорында Михаил Георгиевич Худяковның хезмәте дә иҗтимагый аңыбыз үсүгә үз өлешен кертте дип әйтергә мөмкин.</i> М.Госманов. <b>Канат җибәрү</b> Ярсу, очыну. – <i>Ә биләрләр? – диде ярсып, канат җибәргән хан</i>. В.Имамов.<b>Канат кагу</b> Шатлану, куану. <i>Концерт бирә кичен сандугачкай, Илһамланып, канат кагынып</i>. Ф.Шәех. <b>Канат каерылу</b> Авыр кайгы яисә борчу-мәшәкатьләр тәэсирендә яшәү дәрте сүнү. <i>Мин адашкан дустымның, канаты каерылган дустымның – Ленаның бәхетсезлегенә таба барам.</i> А.Гыйләҗев. <b>Канат кую</b> Көч бирү, илһам бирү. <i>Инде үзе өчен иң җаваплы бу минутларда да Газзәбану апасының янәшәдә генә булуы, әйтерсең лә, кызга канатлар куйды.</i> Г.Галиева. <i>Мин сездән бөркелгән җылы хисләрне тоям, алар миңа канат куя, рухымны югарыга, биеккә күтәрә.</i> М.Маликова. <b>Канат ныгыту</b> Көч, тәҗрибә туплау, нәрсәгә дә булса өйрәнү. <i>Өлкәннәр белән беррәттән монда яшь каләм ияләре дә зур юлга чыгар алдыннан канат ныгыталар. </i>М.Галиев. <b>Канат салындыру</b> Яшәү дәрте сүнү; ышанычны, көчне һ.б.ны югалту. <i>Иң якын дустын югалту бик авыр тәэсир ясады Рафаэльгә. Эшкә шыпырт кына, ипле адымнар белән чыгып китә һәм шул рәвешле, канатларын салындырып, күңелсез генә кайтып керә.</i> Р.Мөхәммәдиев. <b>Канат сыну</b> Ышаныч, өмет, көч һ.б. бетү, югалу. <i>Әле генә ничектер боегып, сынган канатларын читлектәге кош кебек очлайтып утырган балаларның сары коелган йөзләренә шушы унөч юллык шигырьдән нур һәм алсулык кунды.</i> А.Хәлим. <i>Ул һичшиксез зур шагыйрь, талантлы егет, канаты, күңеле сынарлык бик күпләрне күрсә дә, язмышның авырлыгына бирешмәгән лачын иде.</i> Казан утлары. <b>Канат үсү</b> 1) Рух күтәрелү, яшәү көче арту, нәрсәдер эшләргә зур теләк, дәрт уяну. <i>Мәхәббәт бөтен тормышыма нур сибә, миңа гүя канатлар үсте, атлап йөрмим, ә очам!</i> Р.Габделхакова. <i>Үзгәрдем, сизәм үзем дә, Канатлар үсте хәтта.</i> Ф.Яруллин; 2) Көч арту, көчлеләнү. <i>Кулларын як-якка матур итеп болгый-болгый килүче Фатыйманы күргәч, аның эченә җылы йөгерде, өстән авыр йөк төшеп, берничә мизгел эчендә канатлары үсеп чыккандай булды: хәзер ул менә-менә очып китәр сөйгәненең каршысына.</i> З.Хәким. <b>Канат чыгу </b>1) Нинди дә булса эшне башкарырга мөмкинлек ачылу, ышаныч, теләк, илһам туу.<i> Нина иңенә канатлар чыккандай тиз генә китеп барды. </i>Ә.Еники. <i>Канат чыкканмыни малаеңа, Атлап түгел, очып йөри ул. </i>Р.Вәлиева; 2) Мөстәкыйль яши, эшли алырлык хәлгә килү, җитлегү. <i>Хәтерлим әле: без бөтенләй канат чыкмаган кошчыклар гына идек, ишегалдында кыш, минем әни мичтән өсләре кызарып пешкән өчпочмаклар чыгара...</i> Ә.Мушинский. <i>Унбиш-уналты яшьлек кызларның канат чыгарып беренче очышка әзерләнгән кош балаларыдай талпынулары, тәүге мәхәббәттән зиһеннәре чуалыр дәрәҗәдә әсәрләнүләре – барысы да бар иде ул биюләрдә!</i> Р.Кәрами. <b>Канатын каеру</b> Кемнең дә булса көчен, эшчәнлеген, мөмкинлеген бетерү, теләк-омтылышларына чик кую. <i>Аермыйкчы эзләп гел аерма – Канат каеручы җитәрлек. </i>Р.Юныс. <b>Канат яру </b>1) Үсеп җитү, балигъ булу; җитлегү (мәс., шагыйрь, язучы булып һ.б.)<i>. 1981 елда оешманы Чаллыда канат ярган шагыйрь Р.Вәлиев җитәкли башлады. </i>Казан утлары; 2) Илһамлану, очыну. <i>Сөю килде, гүя яшьлек кайтты кабат, Сүнеп барган күңел яшьнәп ярды канат.</i> Р.Вәлиева. <i>Рухланган күнел канат яра, Очмак булып яши һавага.</i> В.Галиев</p></p>
</table>
</body>
</html>