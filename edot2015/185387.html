 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АҢКУ</b>  <i>ф.</i>  1) Бик көчле рәвештә бөркелеп тору, чыгу, таралу (ис турында). <i>Абзар эче ярым караңгы, җылы тирес һәм сөт исе аңкый</i>. Ә.Еники. <i>Яшереп торасы юк, җанга тансык ис аңкый төтеннән</i>. Ф.Сафин. <i>Киемнән әле һаман да морфий, хлор, палата исе аңкый иде</i>. Р.Хисмәтуллин.<i> Чаттагы «Икмәк» кибете ишегеннән аңкып чыккан яңа ипи исе, Садрыйның ашыйсын китереп, киңәйгән борын тишекләрен кытыклады</i>. Л.Лерон</p><p>2) <i>күч.</i> Бик көчле сизелү, әллә каян ук беленеп, аңлашылып тору (хисләр, кичерешләр турында). <i>[Лилия:] Яшьлек аңкый аннан, яшьлек.</i> Д.Салихов</p><p>3) <i>күч.</i> Нәрсәгә дә булса хас билгеләр чагылу. <i>Музей эчендә рыцарьлар рухы аңкый. </i>Г.Гали. <i>Әмма һавада инде яз исе аңкый, урам-тыкрык чатларында беренче су тибеп чыга, кар көртләре күз алдында чүгеп-кечерәеп баралар</i>. Р.Мирхәйдәров </p><p> <b>Аңкый</b> <b>башлау</b> Аңкырга тотыну, сизелү, тоелу. <i>Мичкә куелган чуеннан, тәмле булып, ит исе, аңа кушылып, төрле ярмалар салып пешерелгән өйрә яки борчак исе, яисә кәбестә исе аңкый башлый</i>. Р.Таҗетдинов</p><p> <b>Аңкый төшү</b> Бераз аңку</p><p> <b>Аңкып калу</b> Һаман да аңку, берникадәр аңкып тору. <i>Ә кабинетта ул калдырган, бары аңа гына хас татлы, исерткеч ис аңкып калды.</i> Х.Хәйруллин. <i>Аркасындагы торыпшадан балык исе аңкып калды</i>. Ш.Галиев </p><p> <b>Аңкып китү</b> Кинәт аңку, әледән-әле аңкып тору. <i>Төтен диңгез ягына авышкан арада, ташландык кабырчыклардан тарала торган авыр ис аңкып китә иде</i>. М.Юныс</p><p> <b>Аңкып кую</b> Кинәт кенә, кыска вакытка, аз гына аңку. <i>Аңкып куйса яңа тоткан балык исе, Чыкта юешләнгән дары исе, Аллабыздан бик үтенеп сораганын Оныта да куя минем ише. Шунда әз-мәз аңкып куйса карлыган да, Бер яшь кыз да күзен кысса... тагын, Рәхәтлеккә чыдый алмый, җаным чыртлап, Үләм инде синдә, туган ягым</i>. Ш.Гаделша </p><p> <b>Аңкып тору</b> Бертуктаусыз аңку. <i>Бу шәһәрдә, гомумән, диңгез һавасы белән кушылып, һәр тарафтан сирень, юкә һәм кәстәнә агачларының хуш исе аңкып тора</i>. Р.Кәрами. <i>Әмма авызымнан кичәге Сабантуй «исе» аңкып тора кебек</i>. Т.Нәҗмиев. <i>Гади генә киенгән, чәчләрен урталай ачып, иңбашына ак шәл салган урта яшьләрдәге хатынның күзләрендә исә рәсем аша да сагыну, ирен юксыну моңнары аңкып тора.</i> А.Шамов</p><p> <b>Аңкып утыру</b> Әле, хәзерге вакытта, сөйләү моментында аңку. <i>Мондый олы бәладән соң бик күп вакыт үтмәгән иде, күрәсең, бүрәнә калдыкларыннан әле дә булса күмер, төтен исе аңкып утыра</i>. В.Имамов </p></p>
</table>
</body>
</html>