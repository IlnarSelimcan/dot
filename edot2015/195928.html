 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИМГӘТҮ </b> <i>ф.</i> 1) Кайсы да булса әгъзаны гарип, зәгыйфь хәлгә китерү, гарипләндерү, зәгыйфьләтү. <i>Ашау-эчүеңне онытып, берүзең кырыкка ярылырдай булып йөргәндә, энем, арба башыннан егылып төшеп, уң кулын имгәтте. </i>Г.Ибраһимов<i>. Ләкин ул [Шуктуган] ике метр ара да уза алмаган, каршыда очраган беренче агачка бәрелеп, җиргә егылып төшкән; канатын имгәткән, маңгаен тишкән</i>. Җ.Тәрҗеманов. <i>Аркадий белән Александрның киемендәге, кул һәм йөзләрендәге кан таплары теге ирне кыйнап имгәтү алар эше икәнлекне әйтеп тора. </i>Дулкын // Үсемлекләргә, җансыз әйберләргә карата да шул ук мәгънәне белдерә; гарипләндерү, бозу, җимерү. <i>--- әллә инде йорттагы кешеләребез, малайларыбыз үзләре әйбәт, ник бер чәчәк өзсеннәр дә ник бер куакны имгәтсеннәр. </i>Г.Шәрәфи. <i>[Суны] Бик югарыдан сиптермә! Түбәнрәк тот. Кыярларны имгәтәсең. </i>Ш.Хөсәенов. – <i>Аның хәзер нәрсәсен карыйсың? Үзегез гаепле икән, ачык төшләренә быел ук агач үсентеләре утыртырга кирәк. Югыйсә, сез имгәткән агачлар тора-бара барыбер корыячак, – диде [Коләхмәт карт]. </i>Г.Рәхим</p><p>2) <i>күч. </i>Рухи яктан зыян, кимчелек, зәгыйфьлек китерү; тормыш ямен китәрү, табигый агышын бозу. <i>Хосусый милекчелек җәмгыяте хезмәт ияләре арасыннан чыккан шәхесне баса, изә, аны физик яктан да, рухи яктан да яньчи, имгәтә... </i>Х.Госман. <i>Меңнәр-миллионнарның җаннарын айкап, тормыш-мәгыйшәтен җимереп, бар дөньяның астын-өскә әйләндереп ташлаган сугыш имгәтте аларның язмышларын. </i>Р.Мулланурова.<i> Дүрт гасырга сузылган коллык безне (татарларны) нык имгәткән. </i>Мирас</p><p>3) <i>күч. сөйл. </i>Вату, җимерү, эшләргә яраксыз итү. <i>Насосны бөтенләй имгәткәннәр. </i>Ш.Камал. <i>Бу бәрү бик мач булды ахры, немец танкының моторы кинәт тынып калды. Димәк, моторны имгәткәннәр. </i>Х.Камалов. <i>Тирә-юньдә җир катламын имгәтеп, таш түшәлгән юлдан төрле йөк төялгән машиналар агыла. </i>С.Шәрипов</p><p>4) <i>күч. </i>Куәтне, сәламәтлекне зәгыйфьләндерү. <i>Авыр тормыш кешене имгәтә</i></p><p>5) <i>күч. сөйл. </i>Икътисади яктан көчсезләнү; фәкыйрьләнү</p><p>6) <i>күч. </i>Кыргыйларча файдалану. <i>Күп имгәттек җирне. Имәсен имдек ---. </i>Ә.Гаффар</p><p> <b>Имгәтеп бетерү </b>Бөтенләй имгәтү; барысын да имгәтү. <i>Без киңәшкәнче, ярты авылны имгәтеп бетерәләр инде анда. </i>И.Гази. <i>Ләкин әнинең авыруын тәгаен генә ачыклый да, терелтә дә алмадылар. Шул әти имгәтеп бетергәндер инде бичараны. </i>В.Нуруллин. <i>Бердәнбер көнне тота да бу [Гомәр] чишмә кырыендагы таудан таш чыгара башлый. «Үзен имгәтеп бетерер инде, мескен», – дип, моны бик кызганалар. </i>А.Ганиев</p><p> <b>Имгәтеп калдыру </b>Ниндидер сәбәп аркасында озак вакытка имгәккә әйләндерү. <i>Миндә бернинди рак булмаган, сез миңа операцияне ялгышып ясадыгыз, мине гомерлеккә имгәтеп калдырдыгыз. </i>М.Маликова</p><p> <b>Имгәтеп кую </b>Кинәт имгәтү. <i>Әгәр, мәйтәм, авыр әйбер күтәреп, безнең бәләкәчебез берәр җирен имгәтеп куйса, ә? </i>Ф.Яруллин</p><p> <b>Имгәтеп ташлау </b>Бер эшкә дә ярамаслык итеп имгәтү. <i>Шәрук, ишекне ныграк ябып, ярым пышылдап тагын өстәде: – Галимәне имгәтеп ташлады, юньсез. Тегесе авыру бала тапты. </i>Н.Гыйматдинова. <i>– Яраткан колымны тартып алды, имгәтеп ташлады! Инде бердәнбер таянычымны да тартып алмакчы, – диде ул [Күрекле бикә] яшь аралаш. </i>Н.Фәттах. <i>– Биреләм, аю, биреләм... Җибәр генә... Имгәтеп ташлыйсың бит хәзер, – дип гыжылдады укучысы кочагында тыннары беткән укытучы. </i>Р.Фәизов</p></p>
</table>
</body>
</html>