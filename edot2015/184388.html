 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЙКАЛУ </b> <i>ф</i>.  <b>1. </b>1) Су, җил, өермә һ.б. тәэсирендә бер яктан икенче якка чайкалу, дулкынлану, тибрәнү. <i>Айкала суларыбыз, чайкала суларыбыз. Кайсы йолдызлар астында йөрегән юлларыгыз.</i> Җыр. <i>Илсөяр ыңгырашырга теләп тыпырчынды, ә күзләре асты өстенә килеп айкалган Агыйделдән әле һаман да әтисен эзли иде. </i>Г.Гобәй. <i>Җил дә үти үзенең эшен: Кырда дулкын айкала</i>. Ә.Ерикәй</p><p>2) Ыгы-зыгы килү, кайнашу, мәш килү. <i>Әпипәнең күләгәсе һаман клуб янында айкала иде</i>. Г.Бәширов. <i>Бу вокзал тирәсендә заграницага китүчеләр һәм аннан кайтучылар айкалалар.</i> Г.Гали. <i>Һавада, чәрелдәп кычкыра-кычкыра, акчарлаклар айкала</i>. А.Шамов. <i>Халык һаман айкала, яшьләр бер-берсенә сыенып үтә. </i>Г.Әпсәләмов</p><p>3) <i>күч</i>. Туу, уяну, барлыкка килү (хис, уй һ.б.ш. турында). <i>Аның башында бик әшәке уйлар айкалуын берәү дә белми…</i> Г.Әпсәләмов. <i>Давылдагы диңгез дулкыныдай Айкалалар уйлар башымда</i>. Ф.Кәрим. <i>«Дустының әтисенә, нигезенә хөрмәт, ихтирам күрсәткән бу бөек затны нинди гамәлләр белән олылап була икән?» дигән сорау аның баш миендә айкалды</i>. А.Гыйләҗев</p><p>4) <i>күч</i>. Ашкыну, йөрәксенеп, нәрсәгәдер омтылу, иләсләнеп китү. <i>Вадим белән Зуфирә ашкынулы өермә эчендә айкалдылар.</i> М.Маликова. <i>Күңел айкалу</i></p><p><b>2. айкалып</b> <i>рәв. мәгъ</i>. Дулкынланып, борчылып, ашкынып. <i>Йөрәге айкалып типкән хәлдә, [Гомәр] агитаторлар исемлегендә үз исемен көтте.</i> Р.Шәйхетдинов</p><p> <b>Айкала башлау</b> Айкалырга тотыну. <i>Тын гына яткан караңгы урамда күренеп, тагын югалып, кечкенә утчыклар айкала башлады</i>. Г.Бәширов </p><p> <b>Айкала төшү </b>Тагы да ныграк айкалу; бераз айкалу</p><p> <b>Айкалып алу </b>Кыска вакыт эчендә тиз генә айкалу. <i>Чүкеч һавада айкалып алды</i>. Ә.Гаффар </p><p> <b>Айкалып бетү </b>Тәмам, бик нык айкалу. <i>Актарылсын, куптарылсын, дөнья бетсен айкалып!</i> Р.Гайфуллина </p><p> <b>Айкалып йөрү</b> Анда-монда килеп, бик озак айкалу. <i>Ишекләре каерылып ташланган буш амбарлар эчендә көзге җил айкалып йөри</i>. И.Гази. <i>Түр тәрәзә ачык иде, Бер чыпчык очып керде. Керде керүен, чыгалмый Өйдә айкалып йөрде</i>. С.Шакир</p><p> <b>Айкалып китү </b>Билгеле бер моменттан, нинди дә булса сәбәп белән кинәт айкалу. <i>Салихов белән Байдамшинның көчәнмичә, кыланмыйча җырлаулары да әсирләрнең күңелләренә бик хуш килде, йөрәкләре айкалып китте</i>. Г.Әпсәләмов. <i>Габделбәрнең җаны айкалып китте, бу турыда берни дә белмичә яшәгән Фатыймасын кызганып, үзәге өзелеп куйды</i>. Казан утлары</p><p> <b>Айкалып кую </b>Кинәттән, кыска гына вакыт эчендә айкалу</p><p> <b>Айкалып тору </b>1) Туктаусыз, әледән-әле айкалу</p><p>2) Әле, күз алдында айкалу. <i>Ялкау килен Пәрихәне каенанасы беркөнне җитен йолкырга җибәргән. Җитен җилдә су кебек йөгереп уйнап, айкалып тора икән</i>. Н.Исәнбәт </p></p>
</table>
</body>
</html>