 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИС </b> II  <i>и.</i> 1) Элек булган истәлекләрне, тәэсирләрне, баштан узганнарны аңда саклау һәм яңарту сәләте; хәтер. <i>Минем кечкенә чагымда Иске Абзанда булганым бар иде. Мин аны белмим, хәтерләмим, тик зур кара тараканнан куркып елавым гына истә калган. </i>Ә.Еники. <i>Исегездә микән, иптәш директор, моннан өч ел элек сезне минем бүлеккә фәнни хезмәткәр итеп куйганнар иде. </i>Ф.Яруллин. <i>– Хәтерегездәме, Рахман Галимович, өченче класста укыганда, миннән, тавык алдан барлыкка килгәнме, әллә йомыркамы, дип сораган идегез? – Исемдә, исемдә, Рәхилә апа. </i>Н.Әхмәдиев</p><p>2) <b>исемдә </b><i>тарт. форм. у.-в. кил. </i>Ядәч аерганда: уенда катнашучыларның берсе икенчесенең кулыннан әйберне алганда, уенны онытмавын белдереп әйтелә торган сүз. <i>Әйе, ханым отарга ашыкмады, ләкин егет берәр әйбер сузган саен, ул, сөйкемле елмаеп кына: «Исемдә!» – дип әйтергә дә онытмады. </i>Ә.Еники</p><p>3) <i>диал. </i>Акыл, зиһен, аң. <i>Картның әле бер-ике ел яшәренә өмет бар: йомышына үзе йөри, исе дөрес. </i>Н.Исәнбәт. <i>Бичараның үләр вакытына кадәре исе дөрес булган ---. </i>М.Гафури</p><p> ◊ <b>Ис аву </b>1) Һуштан язу, аң югалту, һуш китү. <i>Исем авып китте. </i>Х.Сарьян. <i>--- күкертле водород күбрәк булса, аңны җуярга мөмкин, плеврит, көзән җыеру, ис аву кебек авыруларга китерә. </i>Р.Мостафин; 2) Кемгә яки нәрсә дә булса бик нык соклануны белдергәндә әйтелә. <b>Ис алу</b> 1) Һушка килү, аңга килү, зиһен җыю. <i>Бер сүз әйтә алмыйча, миңа текәлеп калды. Ис алырга мөмкинлек бирергә кирәкми иде. «Мөмкинлек биргәндә танып кал: син үтердеңме?» – дидем мин</i>. Х.Сарьян. <i>Мөгаен, Денис Иванович та бераз каушаган булгандыр. Менә бит бераз ис алгач кузгалды, торып басты. </i>Ә.Баян; 2) Һуштан яздыру, аңны югалттыру. <i>Ул кычкыра башлаган иде, Таһир аның башына сугып исен алды. </i>М.Әмир; 3) <i>к.</i> <b>ис җибәрү</b>. <i>Әле дөньяны яңа гына таный, аңлый башлаган Рузалиянең шундый тирән уйлар, шигъри хисләр эчендә бәргәләнүе Әнсарның исен алды. </i>Х.Ибраһим; 4) <i>диал. </i>Физик зәгыйфьлектән яки матди кысынкылыктан соң хәл яхшыга үзгәрү; берәр төрле киеренке хәлдән соң тынычлану. <i>Мал-туар бер атна арасында ис алды, хәтта сөт тә артты. </i>Б.Камалов; 5) <i>диал. </i>Тәҗрибә туплау, чынбарлыкны тирән аңлау. <b>Исе дә китми</b> Уйлап та карамый, бернинди әһәмият бирми. <i>Сөһәйлнең исе дә китмәде: – Йа Илаһи, амин! – дип, дога япты да шуның белән бетте. </i>Ф.Яхин. <b>Исемә дә кереп чыкмый </b>Уйлап та карамыйм, бар дип тә белмим. <b>Исемә дә керми</b> <i>к.</i><b> исемә дә кереп чыкмый</b>.<i> Сөям сине, сөям сине, белмисең; Әллә яратып сөйгәнгә, Исемә дә кермисең. </i>Җыр. <b>Исемә ике кереп бер чыгасың </b><i>к. </i><b>исемә дә кереп чыкмый</b>;<b> исемә дә керми</b>. <b>Исем китте (бик)</b> Илтифат та итмим, игътибарга алмыйм. <i>Исем китте, ди, язмагаең!</i> К.Нәҗми. <i>–Уф! – дип куйды Фәрит. – Бу чаклы көнчедер дип уйламый идем. – Ха! Көнләште, ди, бик исем китте ---. </i>Ф.Яруллин. <b>Исенә дә кереп чыкмый</b>;<b> исенә дә керми</b> Уйлап та карамый, бар дип тә белми. <b>Исенә дә кертеп карамау </b><i>к. </i><b>исенә дә кереп чыкмый</b>, <b>исенә дә керми </b><i>Нәрсә уйлый икән Зитта минем турында? Әллә исенә дә кертеп карамыймы? </i>Х.Камалов. <b>Исенә төшкәч, исе киткән </b>1) Гамьсез, ваемсыз кешегә карата әйтелә. <i>Исләремә төшсә, исем китә, Исемә керсә, башым әйләнә. </i>Г.Тукай. <i>Ялан җирләрдә генә үсә ай кушкаен, Яфраклары ла җилгә бәйләнә. Исләремә төшсә, исем китә, Төшләремдә башым әйләнә. </i>Җыр; 2) Ишеткәнен, күргәнен соңарып аңлаган кешегә карата әйтелә. <i>Безнең абыйның шулай исенә төшсә, исе китә торган гадәте бар. </i>Ф.Яруллин. <b>Исендә дә юк </b>1) Бөтенләй оныткан. <i>Әнә минем әти кайтмады. Беләсең килсә, кайту түгел, хат та язмый. Исендә дә юк. </i>З.Хөснияр. <i>--- баланы таза, нык, күндәм итәр өчен, аны җилгә, яңгырга --- алып чыгарга кирәк имеш. Шулай уйлаган иде шикелле ул – хәзер исендә дә юк инде. </i>Ә.Еники; 2) Берәр кеше яки нәрсә турында бөтенләй уйламау, игътибарга алмау. <i>Югалып калу хатынның исендә дә юк иде. </i>М.Хуҗин. <i>Язучы чакырып китергәч, юри тавышланып эшлим мин, --- ә язучының исендә дә юк, өстәлдән башын да күтәрми. </i>Ф.Шәфигуллин. <i>– Менә моны күрдеңме? – диде [Фая], ике йодрыгын Идрисов йөзенә китереп. Лейтенант тәмам каушап калды, ни әйтергә белмәде, начар ният исендә дә юк иде бит. </i>Х.Камалов. <b>Исеңә дә кертәсе булма </b>Нәрсәне дә булса эшләргә кирәк түгеллеген искәртеп әйтелә. <i>Ничек инде ул «төкерергә»? Исеңә дә кертәсе булма, сердәшем. Сора, бирмиләр икән, судка бир. </i>А.Шамов. <b>Исеңә төшәр </b>Ялгышканың, хаталанганың өчен соңыннан үкенерсең, дип кисәтү. <i>Алмалары, хөрмәләре кызарып пешәр әле, Бүген исеңә төшмәсә, иртәгә төшәр әле. </i>Җыр. <b>Исең дә китәр</b>, <b>акылың (гакылың) да бетәр </b><i>к.</i> <b>исең-акылың китәр </b><i>Каршы чыксам, исем дә китте, гакылым да бетте. </i>Г.Ибраһимов. <b>Исең киткән (икән) </b>1) Юкка аптырыйсың, игътибар итмә. – <i>Әй сеңелкәш, – диде Хөснетдин, – исең киткән икән! </i>Ш.Камал; 2) Аптырама, курыкма (берәр яңа хәлгә аның гади һәм мәгълүм эш икәнен аныклап әйтелә)<i>. Һи! Исең киткән икән, алар көлмәсәләр, илтифат итмәсәләр, малаеңның икенче бер һөнәре юкмыни! </i>Г.Камал. <i>Янгураз кыенсынып: – Мин алай бии белмим шул, – диде. – Исең киткән икән, мондый буталышта сине кем күрә? Өйрәнерсең! </i>Т.Әйди.<b> Исең киткән иске чикмәнгә </b>1) Кемгә яки нәрсәгә дә булса бик нык соклануның, гаҗәпләнүнең нигезсез, урынсыз икәнлеге турында. <i>Мине елап җибәрер дип уйлагандыр әле. Исем китте иске чикмәнгә, сер биреп торам, ди, шул кәгазь кортларына. </i>Р.Вәлиев.<i> --- минем Шәрәфкә үпкәләп йөргән көннәрем. Шуны Җәмиләгә сиздерсәм, белеп торам, авыз ерып көләр генә: – Исең киткән иске чикмәнгә. Менә күрерсең, итекләрен шакылдатып килеп җитәр әле, – дип әйтер. </i>Л.Ихсанова. <i>Вәзыйх ялынмый, эчтән генә үзен батырайта: сиңа теләнеп барырга тагы, тот менә. Бик исем китә иске чикмәнгә. </i>Х.Камалов; 2) Нинди дә булса искергән әйбергә яки көне кадерсезгә калган кешегә карата әйтелә. <b>Исең китәр </b>Кемгә яки нәрсәгә дә булса сокланып яки гаҗәпләнеп әйтелә. <i>Кызлары бик чибәр, исең китәр. </i>Г.Камал. <i>– Шулхәтле үчле, эчле кешеләр бар, исең китәр! – диде Каләмгөл. </i>М.Маликова. <i>Иңемә һөд-һөд кошы килеп кунды да: «--- бәхетең алда!» – дип сайрап җибәрде. Исләрең китәр! </i>Т.Әйди. <b>Исең китмәсен </b>«Бер дә гаҗәпләнмә; аптырарлык ни дә юк» мәгънәсендә. – <i>Хәйбулланы яратучылар дөнья тулы, бер дә исең китмәсен, – диде. </i>Ш.Камал. <b>Исе таралу </b>Гайбәт, сүз таралу<i>. Бу очракта тимерне кызуында сугарга кирәк иде, чөнки озакка сузган саен, районда сүз күбрәк үрчи, тәмсез исе ныграк тарала. </i>М.Маликова. <b>Исе чыгу</b> Берәр эш-гамәл турында сүз чыгу, сүз таралу. <i>Психушкага учётка алдылар сине... Әгәр андый-мондый эшең беленсә, исе чыкса, шундук юк итәләр, белеп тор. </i>А.Гыйләҗев. <b>Ис җибәрү </b>Гаҗәпләндерү, шаккатыру, таң калдыру. <i>Закир Челлит, айга фәлән тәңкә генә алса да, --- малаена самокат алырга җыена икән, ди. Һи! Исне җибәрде! Самокат, имеш. </i>Ф.Шәфигуллин. <i>Халыкның исен җибәрерлек итеп эшләргә иде исәбе Зөбәрҗәтнең. </i>З.Вәли. <i>--- бу мөһергә швейцарның әз генә дә исе китмәде: – Аның белән генә безнең исне җибәрә алмассың! – диде. </i>С.Җәлал. <b>Ис җую </b>1) Һуштан язу, аң югалту. <i>Әлеге исләрдәнме, әллә икенче берәр нәрсәдәнме, Гуськов исен җуярдай хәлгә килде. </i>В.Распутин. <i>Айгырның аягы шартлап сынды, --- моны --- ир-ат халкы күреп, әүвәл исләрен җуеп тордылар. </i>Ф.Сафин. <i>Күз аллары караңгыланып, исен җуяр хәлгә җиткәч, Шаманның гәүдәсенә кемдер кагылды. </i>Р.Зәйдулла; 2) Аңлый алмау, төшенмәү. <i>Шәрәф ---, тыныч күл өстенә төшкән таш кебек, авыр-авыр сүзләр ыргыта башлады. Бүлмәдә бомба ярылдымыни?! Исен җуйган халык аңына килгәнче, Игнатьев авыр гына урыныннан кузгалды. </i>Л.Ихсанова. <b>Ис җыю </b>1) Хәл җыю, көч җыю, ял итеп алу. <i>Кара канлы тереклек диңгезендә Исен җыйды батыр ауган җирендә. </i>Н.Исәнбәт; 2) Зиһенне, уй-фикерне бер ноктага туплау, берәр мәсьәләнең серенә төшенерлек, берәр нәрсәне аңларлык хәлгә килү. <i>Беркөнне кинәт авыл уртасында безнең танклар күренде. Немецлар арасында буталыш, ыгы-зыгы купты, --- ләкин алар бик тиз ис җыйдылар. </i>Х.Камалов. <i>--- безнең егетләр күпер астыннан чыгарга ашыкмадылар. Исләрен җыеп, үзалларына уйланып, сүзсез генә утыра бирделәр. </i>Ә.Еники.<i> Куркуыннан карга сеңгән карт, күзен йомган килеш, көпшәсен карачкыга юнәлтеп, мылтык тәтесенә басты. Шул килеш исен җыя алмыйча, байтак вакыт үтте. </i>Я.Зәнкиев. <b>Ис итмәстән (итмәгәндә) </b>Кинәт, көтмәгәндә, уйламаганда. <i>Ис итмәгәндә генә берсе, үч итеп, билеңә сугып җибәрдеме әллә, дип уйладым. </i>Ш.Камал. <i>Аны күңеле белән яратулары, шуннан соң аерылышып берничә еллар үткәч, ис итмәгән чакта аның яңадан килеп чыгуы Газизәне уйландыра. </i>Ш.Камал. <b>Ис кайту</b> <i>к</i>. <b>искә килү</b>. <i>Исем кайтканда, иң әүвәл ерактан бик әкрен генә, «мунча кергәнмен икән...» дигән уй килде.</i> Х.Сарьян. <b>Ис капчыгы </b>Акыл, зиһен. <i>Кабер якасына баскан бу бабай ни сөйли алсын? Ис капчыгы аның күптән тишектер инде. </i>Р.Зәйдулла. <b>Искә алу </b>1) Берәр нәрсәне исәпкә, игътибарга алу, истә тоту. <i>Тик бер кешенең уй-кичерешләре искә алынмый, ул да булса Зиләйлә иде. </i>М.Маликова. <i>Ә ак патша Александр, башкорт-татарларның батырлыгын искә алып, шул походта катнашучыларга Урал даласыннан күп җир бүлеп бирә. </i>Х.Камалов; 2) Санлау. <i>Ярлыны берәү дә исе китеп искә алмый. </i>Ш.Камал. <i>Безне искә алып, кешегә санап килүеңә бик рәхмәт. </i>А.Шамов; 3) Хәтергә төшерү, күңелдә яңарту. <i>Хәтереңә яхшы сеңдер, бүген булмаса, иртәгә искә алырсың дигәндәй, әледән-әле үзенең, чәй урынына кайнар су белән ипи ашап булса да, укуын ташламавын искә алып сөйли. </i>З.Вәли. <i>[Мәсрүрә апа] Рәдиф аерып җибәргән киленен искә алды. </i>В.Нуруллин. <i>Кыз бала иң хәлиткеч минутларда энесен исенә ала. </i>Н.Әхмәдиев; 4) Хәтергә төшереп сөйләү. <i>Бабайның, борынгы вакытларны искә алып, ниләр сөйләгәне Исмәгыйльнең хәтерендә дә сакланмаган. </i>Г.Гобәй. <i>Авылда шулай бит ул: бер ялгышың гомереңә җитә, үзең үлгәч тә һаман иң беренче итеп шуны искә алалар. </i>М.Маликова. <i>Биюш белән Фирәвия яшьлекләрен рәхәтләнеп искә алдылар. </i>М.Хуҗин; 5) Берәр кешене яки нәрсәне атау, исемен әйтү, исемен күрсәтү. <i>Нәгыйм үзенең гаризасын Фәтхи сораганнан соң гына бирергә дип уйлап куйган иде. Ләкин аны искә алучы да булмады. </i>Ш.Камал; 6) Кемне яки нәрсәне дә булса аерып күрсәтү. <i>Болар арасында Татар дәүләт опера театрының художество җитәкчесе һәм баш дирижёры С.С.Бергольцны аерым искә алып үтәргә кирәк. </i>М.Җәлил; 7) Кемнең дә булса хөрмәтенә бәйрәм, тантана үткәрү. <i>Әллә соң Каләмгөлне үзебезчә искә алыйк микән? Әйтик, аның истәлегенә багышлап матур гына бер кичә үткәреп алырга булыр иде. </i>М.Маликова. <b>Искә алынган </b>Берәр чыгышта, мәкаләдә һ.б.ш.ларда әйтеп үтелгән. <b>Искә алып куй </b>Нәрсәне дә булса онытырга ярамавын искәртү. <i>Син моны исеңә алып куй. Кирәк булыр, акыл бу сиңа. </i>Н.Исәнбәт. <b>Искә дә төшми </b>Уйга да, хәтергә дә килми. <b>Искә (дә) кертмә </b>Ул хакта, ул турыда уеңа да китермә, уйлап та карама. <i>[Фашистның] Маңгаена атып, Миен чәчрәтмичә, Котылуны кертмә исеңә. </i>Ф.Кәрим. <b>Искә кертеп чыгармау</b> 1) Берәр нәрсә турында бөтенләй уйламау, хәтергә дә алмау. <i>Ник «хәер-дога» дигән нәрсәләрне исегезгә кертеп чыгармыйсыз? </i>Ф.Әмирхан; 2) Нәрсәнедер үтәргә җыенмау. <i>Кош халкы чигенүне исенә дә кертмәде. </i>Г.Хәсәнов. <b>Искә кертмәү (кереп чыкмау)</b> Кемдер яки нәрсәдер турында бөтенләй уйламау. <i>Менә аның исенә дә кереп чыкмый, өч ятып, бер төшенә дә керми, ичмасам! </i>М.Гафури. <i>[Зифа:] Әйтү түгел, Галләм исемә кереп тә чыкканы юк. </i>М.Фәйзи.<b> Искә керү</b> <i>к.</i> <b>искә төшү</b> (<i>1 мәгъ</i>.). <i>Аның, Газизен исенә дә кертмичә, яшь кияү белән тагын да матуррак гомер итү мөмкинлеге каенананың көнчелеген янә күпертеп узды. </i>Г.Бәширов. <i>– Улым, биш ел буена бер дә хатың-хәбәрең килмәде, – дип әйтергә җөрьәт итте Миңҗамал карчык. – Бер дә исеңә кермәдекмени соң? </i>Ф.Яхин. <i>Тормыш йөген тарту, хатынга ярдәм итү, бала тәрбияләү кайгысы аның исенә кермәде. </i>Ә.Моталлапов. <b>Искә (дә) килмәгән, төшкә (дә) кермәгән </b>1) Көтелмәгән, уйланмаган; 2) Бик сирәк, ят, сәер хәлләр яки күренеш турында. <i>Патша кызын тазга бирделәр, ди, кырык көн, кырык төн туй булды, ди, ул анда кунаклар, ди, аш-су, ди, әллә нинди искә дә килмәгән, төшкә дә кермәгән тәмле-тәмле сыйлар, ди. </i>Әкият. <b>Искә килү </b>1) <i>к.</i> <b>искә төшү</b> (<i>1 мәгъ</i>.). <i>Әсма белән танышкан мәҗлеснең кадерле хатирәләре искә килделәр. </i>Ф.Әмирхан. <i>[Зиттаның] Шунда ук күпме вакыттан бирле җанын төрле борчулар кимергәне исенә килде. </i>Х.Камалов; 2) Һушка килү, үз-үзеңне һәм тирә-якны сиземләү, аңлау хәленә кайту. <i>Исенә килгәч, үзенең нишләп болай бусага төбенә чалкан ятуын тиз генә аңлый алмыйча азапланды Майкап. </i>К.Миңлебаев. <i>...Нәкъ шушы урында Кәрим абзый --- бертын сыны катып ятты, аннары кинәт исенә килде. </i>Ә.Еники. <i>Берничә көн һушсыз яткан баланың мие селкенгән икән. Суырылып, күз төпләре күгәреп чыккан бала, исенә килгәч, тәрәзәгә карап тора… </i>Я.Зәнкиев; 3) Тирән уйга бирелүдән, тәэсирләнүдән айну. <i>– Настя, без тагын очрашырбыз микән?! – дип каушабрак кычкырды Әхмәт, кинәт кенә исенә килеп. </i>М.Хуҗин. <i>[Рәхилә] Кинәт исенә килеп, идәндә таралып яткан киемнәрен җыеп алды һәм күз яшьләренә тыгылып киенә башлады. </i>Ф.Сафин. <i>Кино белән мавыгып киткән Алтынчәч сизми дә калган, берзаман исенә килсә, аның иңбашы егетнең беләгенә терәлгән һәм үзен бу хәлендә бик рәхәт хис итә икән. </i>М.Маликова; 4) Аңлап алу, төшенү, абайлау. <i>Директорның җиңеннән тартырга өлгерә алмый калдым, ---. Исемә килеп, кире йөгердем. </i>Н.Әхмәдиев. <i>...Хәбир, үзе дә сизмәстән, Тәүгизнең яңагына чалтыратып җибәрде. Малай кинәт кызарды, исенә килә алмыйча, бертын аптырап, --- әтисенә текәлеп торды. </i>Х.Камалов; 5) Хисләрдән, теләк-омтылышлардан баш тарту, аек акыл белән уйлау. <i>– Фаяз абый, үләм, мин сине яратам! – дип, уттай сулыш белән пышылдады. – Зөмәрә, Зөмәрә, исеңә кил! – дип тәкърарлады Фаяз. </i>Х.Камалов; 6) Берәр төрле башкарылган эшнең яки ниятнең ялгышлыгын аңлау, аны төзәтергә омтылу. <b>Искә китерү </b>1) Берәр нәрсә турында уйлау, хәтергә алу. <i>--- Әнвәр үз хәленең болай яшь коюдан яхшырмаячагын, хәзер болай өзгәләнү берни дә бирмәячәген исенә китерде. </i>Х.Камалов; 2) Һушка китерү, аңга китерү. <i>Зиттаның чыңлап көлүе ишетелде, шул тавыш Мостафинны исенә китерде. </i>Х.Камалов; 3) Үз-үзен тотышын, холкын үзгәртергә, төзәтергә мәҗбүр итү. <i>– Мәйданга! – дип кычкырды Гыйльметдин, һаман үзен кулга алырга өлгермәгән Мәхмүтне исенә китерергә тырышып. </i>Ф.Сафин. <b>Искә төшерү </b>1) Элек күргән яки белгән нәрсәләрне, кешеләрне, булган вакыйгаларны хәтердә, күңелдә яңарту, шул турыда искә төшереп уйлау. <i>Әнисе әле улларына сукранып та алды: – Әтиегезнең йөрәгенә тоз салып, һаман-һаман сугышны исенә төшереп утырмасагыз да ярар иде инде, – диде. </i>М.Маликова. <i>Үзеннән алда эшләгән шофёрны, бер кыек сүз ычкындырганы өчен, дүрт ел ярымга төрмәгә тыгуларын ул бик еш исенә төшерә! </i>А.Гыйләҗев. <i>Әниемнең әйтергә ярата торган, күңел тапмак – бер калҗа, дигән сүзләрен ник кенә исемә төшермәдем икән. </i>Л.Ихсанова; 2) Кайчандыр күргән-белгәннәрне хәтердә яңартып сөйләү. <i>Шулчак лейтенант күрше «Хоттабыч»ның хикәятен исенә төшерде. </i>З.Фәтхетдинов. <i>Баграков Мостафин белән төне буе сөйләшеп утырдылар. Баштан кичкән хәлләрнең бөтенесен тәфсилләп искә төшерделәр. </i>Х.Камалов; 3) Берәр нәрсә, вакыйга, кеше турында онытмаска, хәтердә тотарга кирәклек турында кисәтү. <i>Кәефе киткән ана, тавышын күтәрә төшеп: – Кәстүмеңне ясатыр булсаң, мастерскойга барып кайт, – дип исенә төшерде. </i>З.Вәли. <i>– Кайчан туган соң ул? – дип сорады Фидая. – Моны мин сиңа түгел, син минем искә төшерергә тиеш идең, – диде Җәгъфәр Латыйпович. </i>М.Маликова. <i>Ул туйда да шулай әледән-әле үзенең комсомол секретаре икәнен исенә төшерә ---. </i>Р.Кәрами; 4) <i>сөйл. </i>Кемне дә булса кылган явызлыгы өчен үч алачагын кисәтү. <i>Мин моны оныта алмам! Гомер булса, бер аның исенә төшерермен! </i>Г.Ибраһимов; 5) Берәр нәрсә яки кеше булып күренү, берәр нәрсәне яки кешене хәтерләтү. <i>Караңгы бүлмәләр, агач орнаменты белән эшләнгән иконалар, гравюралар урта гасыр монахларының тормышларын искә төшерәләр. </i>Г.Гобәй. <b>Искә төшү </b>1) Үткәннәр хәтергә килү, хәтердә яңару. <i>Шул хакта сорарга дип авызын да ачкан иде, Рамиләнең яңарак кына: «Безнең кайсыбыз оялырга тиештер бит!» – дигән сүзе исенә төшеп, тыелып калды. </i>Н.Әхмәдиев. <i>Зәйнәп әби исенә төшкәч, Сәхиянең күңеленә якты нур бөркелгәндәй булды. </i>Ф.Яруллин. <i>Тагын Фарукшин әйткән сүзләр исенә төште: кешенең бөеклеген аның бөек эшләре билгели. </i>З.Фәтхетдинов; 2) Берәр нәрсә эшләү фикере туу. <i>Синең шул булыр инде. Бернәрсә исеңә төшсә, тынгы бирмәссең. </i>Т.Гыйззәт; 3) Эшләгән эшенең ялгышлыгын аңлап, соңыннан шуның өчен үкенү. <i>Фидаил озак тормады, тиз арада әйләнеп керде һәм, нидер әйтергә кирәк тапкандай: – Исенә төшкән! – дип, гаҗәпләнгән кыяфәт белән башын чайкады. </i>М.Маликова. <b>Ис керү </b>1) Нинди дә булса уңышсызлыктан, ачы тәҗрибәдән соң аңлы, уяу булу, нәрсәнең ни өчен икәнлеген аңлый башлау; 2) Үсү, өлгерү, дәрт керә башлау. <i>Зөфидә хакында Женядан сорарга оялды Тәүгиз, көләр генә, әһә, ис керә башладымы, дип, күзеңне дә ачырмас. </i>Х.Камалов. <i>Гыйбадулла абзый хәвефтә: әллә егет кисәгенең борынына кызлар исе кергәнме?</i> Г.Ахунов. <i>--- Рәдиф тә, мин дә ул чакта борыннарыбызга кызлар исе кергән, «кызлар» дигәндә җәһәннәмнең аргы ягына барып чыгарга әзер торган егетләр идек инде. </i>В.Нуруллин. <b>Ис китәрү </b>1) Бик нык гаҗәпләндерү, шаккатыру. <i>--- аның сүзләре шома булып, берсенә-берсе җилемсез ялганып, Рахмановның исен китәрерлек акыллы булып чыга иде. </i>М.Әмир.<i> – Балаларның исен китәрү тәрбияченең сәләтенә кайтып кала, – дип, Нияз аңа каршы төште. </i>А.Вергазов. <i>Бервакыт авылның бик диндар кешесе Садыйк абзыйның исен китәргән әти. </i>Р.Фәизов; 2) Сокландыру, таң калдыру, хәйран калдыру. <i>--- буй-сыны, килеш-килбәте, үзен тотуы, сөйләшүе белән шәкертләр һәм хәлфәләрнең исен китәрде. </i>Ә.Фәйзи. <i>Скрипкачы кыз үзенең уйнавы белән бөтен кешенең исен китәрде. </i>К.Бәкер. <b>Ис китмәстән </b>Артык гаҗәпләнмичә яки сер бирмичә. <b>Ис китү </b>1) Бик нык гаҗәпләнү, аптырау. <i>Бер иртәдә кыз чәчәкләрнең тәрәзәләргә бизәк булып сыкыланып төшүләрен күреп, исе китә. </i>М.Хуҗин. <i>--- марҗа түтәйләрнең берсе дә дуңгыз карарга дәртсенмәде. Кул гына селтәделәр! Исем китте. </i>М.Маликова. <i>Икебезне янәшә бастырып куйдылар. Яныбызга хатын-кыз, бала-чага җыелды. Бары да исләре китеп безгә карап торалар. </i>М.Әмир; 2) Таң калу, соклану. <i>Бу вакытта Ләйлә шулкадәр матур иде ки, аңа бөтен кешенең исе китә иде. </i>И.Гази. <i>Шул ук минутта мин аны кыз дип тә күрдем. Чибәрлегенә исең китәр. </i>Г.Кутуй. <i>Ул күзләрдә ниндидер хәйран калу, ис китү, хәтта бераз миңгерәүләнеп калу да сизелә кебек. </i>Ә.Еники; 3) Артык игътибар итү, әһәмият бирү. <i>«Луциусның андыйларга гына исе китми лә, тыштан гына ялтырый иде бит ул егет», – дип сөйләштек без – группадаш кызлар. </i>М.Маликова. <i>Киленнәре белән икенче уллары арасындагы мөнәсәбәтләрнең тирәнгә кереп китүен сизенгән кайната белән кайнана телләрен тешләделәр. Авыл халкы исләре китеп берәр атна авыз чайкадылар да туктадылар. </i>Я.Зәнкиев. <i>[Апа] Бу хәлне, әти кайткач, аңа да сөйләп бирде. Әтинең аңа әллә ни исе китмәде: – Барысы кырылып бетмәсә, шөкер инде, – диде ул. </i>Ф.Яруллин. <b>Исләренә дә алмау </b>Уйлап та карамау, хәбәрләрендә дә булмау. <b>Истә дә юк </b>Бөтенләй хәтердән чыккан. <b>Истә калдыру </b>Хәтердә саклау, онытмау.<i> – Аның хәтере яхшы, – диде Зөлфә. – Теләсә нинди әйберне бер күрүдә исендә калдыра. </i>М.Маликова. <b>Истән аву </b><i>к. </i><b>ис аву</b>. <i>Зәйтүнә истән авып барган чырай белән җиргә чүгәләп кычкырды. </i>К.Нәҗми. <i>Истән авып яттым ун сәгать. </i>М.Җәлил. <b>Истән җибәрү </b>1) Кемнең дә булса аңын югалттыру. <i>Беренче сугуым белән аны истән җибәрсәм, икенчесе белән аяктан ектым. </i>Т.Гыйззәт; 2) Оныту. <b>Истән салу </b><i>диал. к. </i><b>истән чыгар</b>у. <i>Җаным син, алтын алмам ла, Исемдин бер дә салмам ла!.. </i>Г.Кандалый. <b>Истән тайдыру</b> Һуштан язарлык, акылны югалтырлык итеп бик нык гаҗәпләндерү, әсәрләндерү. <i>Ник мине бу хәтле истән тайдыра тик бер кеше? </i>С.Рәмиев. <b>Истән чыгару </b>Оныту, хәтердән чыгару. <i>Группа җитәкчесе Яхъя Каюмович институтның чыгарылыш кичәсендә: «Укытучы икәнегезне бер минутка да истән чыгармагыз», – дигән иде. </i>Н.Әхмәдиев. <i>Хатынын исеннән чыгара алмады ир. </i>Я.Зәнкиев. <i>Ямгырчы бине, нишләптер, барысы да исләреннән чыгарып ташладылар. </i>Н.Фәттах. <b>Истән чыгу (китү) </b>Онытылу, хәтердә калмау. <i>Кайберәүләр, үлсә, еллар үтү белән истән чыга: онытыла. </i>М.Гафури. <i>Гришаның устав та исеннән чыга, ике-өч минуттан тәмле төш тә күрә башлый. </i>Н.Әхмәдиев. <i>Картаясы да, үләсе дә исеннән чыкмады Зөлхәбирәнең. </i>С.Зыялы. <b>Истән чыккан </b>Нәрсәнең дә булса берара онытылып торуын аңлата. – <i>Истән чыккан, дигән булып акланып маташма, барыбер хәйләңне аңладым, – диде Фәтхи. </i>Ш.Камал. <i>– Әсләх бүләге... Кулыңны да, күңелеңне дә тагын да нурландырсын шушы йөзек, дигән иде, бәгырькәем... Исемнән дә чыккан --- диде --- Саура. </i>М.Хуҗин. <b>Истән язу (таю) </b>1) Һуш китү, аңны югалту. <i>Яртылаш ул тайган исеннән, Шулай да яшәве өметле. </i>М.Җәлил. <i>Тик саташу һәм истән язулардан бөтенләй арынып савыга төшкәндә, ул инде таш калада, зур врачлар карамагында дәвалана иде. </i>Г.Бәширов; 2) Һуштан язарлык, акылны югалтырлык дәрәҗәдә әсәрләнү, тәэсиргә бирелү. <i>Казый әйтте: – Бу үзеңдәге киемнәрне – җөббә белән чалманы салып бир, – диде. Фазыл бу хәрәкәтне күреп, исеннән язды. </i>Борынгы татар прозасы. <b>Истә тору </b>Хәтердән чыгармау, онытмау.<i> --- бер баганага сөялеп торуым, күземә ниндидер кан күренүе, шуңардан куркуым әле дә төшемдә кебек кенә исемдә тора. </i>Г.Ибраһимов. <b>Истә тоту </b>1) Онытмау, хәтердә тоту. <i>Габдулланың да бу очрашудан күңеле шактый йомшарды, әмма ул үзенең инде «зур үскәнен» истә тотып, сынатмас өчен, күз яше чыгармаска тырышты. </i>Ә.Фәйзи. <i>Ахырдан мин, Зәбидә чәчен тартуын истә тотып, аңа: «Ленар! Сиңа хәрәмләшү килешми икән», – дип, юри төрттереп куйдым. </i>Н.Хәсәнов. <i>Шәһәр урамында бик сакланып йөрергә кирәклеген Гасыйм Сәлахович һәрвакытта исендә тота торган иде. </i>Ә.Еники; 2) Теге яки бу эшне башкарганда, берәр нәрсәне игътибарга алу.<i> – Нәни генә борчуыгыз булса да, врачка барыгыз, – [диде Эльза Бруновна]. – Әлбәттә, әлбәттә ---, – диде Мортаза, ашыгып. – Исемдә тотармын... Барырмын, каралырмын. </i>М.Маликова. <i>Исегездә тотыгыз: барысы өчен дә берүзе эшләргә тырышкан начальник ике җинаять ясый. </i>Р.Кәрами. <b>Ис югалту </b><i>к. </i><b>ис җую</b></p></p>
</table>
</body>
</html>