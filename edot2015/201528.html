 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КОРАЛ</b>  <i>и.</i> 1) Һөҗүм итү һәм саклану өчен кулланыла торган махсус әйбер, җайланма. <i>Ниһаять, ир уртасы булып җиткәндә килде шундый вакыт: ул зур уллары белән бергә, кулына корал алып, Бөек Ватан сугышына китте</i>. Г.Бәширов. <i>Сабир абзый тынсыз тора. --- – Менә үз кешеңне фашистлар үтергәнне шулай карап тор әле син! Ә бит бездә корал, граната</i>. М.Мәһдиев. <i>[Сөембикә</i>:<i>]</i> <i>Аларның яңа кораллары бар, чит илдән китерткән көчле туплары бар, дарылары, кургашлары җитәрлек</i>. Г.Гыйльманов</p><p>2) Кемнең дә булса хәрби көче, гаскәре турында. <i>Рус коралының һәм рухының бөеклеген пропагандаларга тырышучы рус елъязмачылары үзләре дә Мәскәүнең олы кенәзләре белән сугышта татарларның куркусызлыгына сокланырга мәҗбүр булганнар</i>. Р.Фәхретдинов<i>. Биредә, Идел ярлары буенда, Германия коралының 1939</i> <i>–1941 еллардагы җиңү даны чәлпәрәмә килә</i>. Шәһри Казан</p><p>3) Нинди дә булса шөгыль, эш вакытында кулланыла торган җайланма, инструмент. <i>Неандертальләр – беренче аучылар; тупас һәм бик гади хезмәт кораллары – чапкычлар, кыргычлар, таш пычаклар белән эш иткәннәр --- </i>Р.Фәхретдинов. <i>Георгий плитә белән ике арада әйләнде: эш коралларын кайнатты, урын-җиргә дезинфекция ясады.</i> И.Салахов. <i>[Ясәви]</i> <i>Кабаланмый гына эш коралларын барлар, үз дәрәҗәсен белеп кенә фатирдан фатирга йөрер</i>. Ә.Дусайлы</p><p>4) Көй чыгару, башкару өчен эшләнгән махсус инструмент. <i>Хрусталь чыңы, электр-музыка коралларының космик моңы, кошлар сайравы бергә кушылып, әкияти гүзәл яңгыраш алалар. </i>Р.Харис<i>. Кубыз... Уйлап карасаң, халык бу уен коралын табигатьтән күчереп ясаган икән</i>. М.Хуҗин<i>. --- Гарәп, фарсы, төрек телләре. Бу телләр аңа музыка коралларының җанлы авазлары булып ишетелделәр</i>. А.Нәҗми</p><p>5) <i>күч</i>. Гомумән, нинди дә булса куркыныч янаганда зыян салучыдан саклану чарасы буларак кулланыла торган әйбер. <i>Учындагы отвёртканы бар көченә кысып, ул [Җәүһәрия] һөҗүмгә әзерләнде. --- Юк! Ул җиңел генә бирелмәячәк! Учындагы коралын эшкә җигәр, тырнар, тешләр, өзгәләр... Әмма бирелмәс!</i> Г.Әдһәм</p><p>6) <i>күч</i>. Нәрсәгә дә булса ирешү алымы, чарасы. <i>Анам биргән туган тел, Атам биргән корал тел. </i>Мәкаль. <i>Юма тел белән куштанлык аны --- бал-май эчендә йөздерде. Сәйфи күп тапкырлар сыналган бу коралны хәзер тагын бер мәртәбә эшкә җигеп карамакчы булды.</i> Г.Бәширов.<i> Бу «политик акция» барып чыккан тәкъдирдә, фашистлар халыкны партизаннарга каршы кую өчен үтемле «пропаганда коралы» алачаклар... </i>Мирас</p><p> ◊ <b>Коралга тотыну </b>Корал белән көрәшкә күтәрелү, кораллану. <i>[Пётр Алексеевич:]</i> <i>Ох, әфәнделәр, мондагы халык бик кара hәм кыргый. Алар арасында халык санын алуны оештыру hич мөмкин эш түгел. Бу турыда хәбәр чыгуга ук, барча ир-ат коралга тотыначак</i> ---. В.Имамов. <i>– Мин синнән төгәл сан сорыйм – син калтырап төшәсең. Мин борылып синең йөзеңә карыйм – син коралга тотынасың, – диде Албуга шелтә белән</i>. Н.Фәттах. <b>Коралга ябышу</b><i> к.</i><b>коралга тотыну</b>. <i>[Сәет:]</i> <i>Ниятегез янә мөселманнар каны коюда идеме, әфәнделәр? --- Барып чыкмас! ---. Хөррият хакына без коралга ябыштык</i>. В.Имамов. <i>Халык ярсуыннан коралга ябышкан. Кораллы халык, акча даулап, кораллы буржуйлар белән атышкан!</i> М.Шаһимәрдәнов. <b>Корал итү </b>Кем яки нәрсәне дә булса билгеле бер максатта файдалану. <i>Һиммәтең итсәң корал, Шөбһәсез галиб булырсың. </i>М.Гафури. <b>Корал (көче) белән</b> Көч кулланып, хәрби көч, сугыш көче белән. <i>Ярты-йорты белемле, хакимияткә корал көче белән килгән канкойгыч большевиклар Русия белән «җитәкчелек» итә башлыйлар</i>. З.Зәйнуллин. <i>Ә бит корал көче ярдәмендә кылынган каһарманлык табигый дип саналганда, кеше күңелендә ясалган батырлыкны төрлечә кабул итүчеләр дә юк түгел.</i> Мирас. <b>Корал күтәрү </b>1) Корал белән янау, куркыту, һөҗүм итү. <i>[Исәнтәй:] Син... кунак... Минем өемдә, минем ашымны ашап, миңа каршы корал күтәрәсеңмени?! </i>Н.Фәттах; 2) Баш күтәрү, корал тотып көрәшкә күтәрелү, сугыш башлау. <i>[Сәхипгәрәй</i>:<i>]</i> <i>Әфәнделәр, әгәр дә Хәрби шура председателен 24 сәгать эчендә азат итмиләр икән, без коралга ябышырга мәҗбүр булачакбыз. [Барысы:] Корал күтәрергә кирәк... </i>К.Тинчурин. <i>Әмма шулчак артта Күчем батырның усал әмере яңгырады: – Корал күтәрәсе булмагыз, кылычларыгызны кынга!</i> В.Имамов. <b>Корал ташлау </b>1) Корал тотып каршылык күрсәтүне, сугыш хәрәкәтләрен туктату. <i>Дөресрәге, сөннәр аны</i> <i>[Банлу Чжаоны]</i> <i>камап алдылар һәм корал ташлап кул күтәрергә мәҗбүр иттеләр. </i>Н.Фәттах. <i>Минск янында уратып алынган кызыл гаскәрләр, каршылык күрсәтмичә, коралларын ташлап, немецларга әсирлеккә биреләләр</i>. З.Зәйнуллин. <i>Кайсыдыр бер яралының: «Хыянәт!» – дип иләмсез ачыргаланып кычкыруы булды, әле генә стена hәм капка тирәсендә йөргән сакчылар, коралларын ташлап, урам буйлап йөгерешә-кача башлады</i>. В.Имамов; 2) Кискен ризасызлык белдерү йөзеннән коралсызлану. <i>[Һөҗүмгә] көчләп җибәрә башласалар, һичбер атышсыз-нисез, бөтен часть белән корал ташларга кирәк. </i>М.Гали</p></p>
</table>
</body>
</html>