 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖАЙЛАНУ </b> <i>ф.</i> 1) Тәртипкә килү, рәтләнү, көйләнү, җайга салыну. <i>Ниһаять, барысы да җайланды, ипләнде булса кирәк. </i>Р.Мөхәммәдиев. <i>Сайрар кошкайларымның тормышы җайланды дип, мин дә иркен сулап куйдым</i>. Ә.Салах</p><p>2) Яхшыру, әйбәтләнү, канәгатьләнерлек хәлгә килү. <i>Чәй эчеп җибәргәч, хәлләр минем җайланды. </i>М.Әмир. <i>Сергейның бүген кәефе әйбәтрәк шикелле иде: бераз гына хәле җайланды исә, ул мәзәк кенә сөйләнә башлый</i>. Х.Камалов</p><p>3) Җайга килү, кирелекләр, каршылыклар бетеп, яхшыга әйләнү, карышмый башлау (кешенең үз-үзен тотышы, тәртибе турында). <i>[Вәли] Минем тарафтан шул яшенә җиткәнгә кадәр ата-анасыннан да ишетмәгән тәмле, татлы сүзләрне ишеткәч кенә, бераз җайланды. </i>Г.Камал. <i>Алар арасында буталырга яхшысынмады... – Хәзер аралары җайланган бит инде! – диде Зуфирә, сызланып. </i>М.Маликова</p><p>4) Нинди дә булса шартларга яраклашу, шул шартларда яшәргә күнегү. <i>Ир – җиргә, хатын иргә җайлана</i>. Мәкаль.<i> Керәшә һәм карлыгачларның канатлары озын, алар очуга яхшы җайланганнар ---, бу кошлар бөҗәкләрне һавада очкан хәлдә тоталар, аларның аяклары җирдә йөрүгә җайлашмаган. </i>Дарвинизм нигезләре</p><p>5) Нинди дә булса бер эш, гамәл үтәү өчен, механизм махсус көйләнү. <i>Әнә Илгизәр белән берничә малай, тракторга җайланган тырмалар төркеме күпергә сыймаганлыктан, кичүдән чыгып яталар. </i>Г.Бәширов. <i>Ул килгәндә, инде ферма мөдире шунда ---, сыерны махсус җайланган стойлога бәйләгәннәр. </i>Ф.Хөсни. <i>Бер читтә су эчәр өчен махсус җайланган кран тора. </i>Казан утлары</p><p>6) Нинди дә булса хәлгә, тирәлеккә яраклы итеп эшләнү. <i>Салынган чакта аларның да йорты шулай байларча иркендә, рәхәттә яшәү өчен җайланган булган</i>. Н.Фәттах.<i> Кич белән кайнар аш бирделәр, агачлар ышыгына җайланган ачык клубта «Антоша Рыбкин» дигән кино күрсәттеләр. </i>Х.Камалов</p><p>7) Эшләү өчен җайлы, уңайлы булу, көйләнү, ипләнү (мәс.,<i> эш коралы</i>). <i>Башта ат белән махсус җайланган сабаннар ярдәмендә, бер метр чамасы ара калдырып, алан кәсен сөреп, ярдырып аласың ---</i>. Н.Гамбәр</p><p>8) Остару, нинди дә булса эшне оста итеп эшләргә, башкарырга өйрәнү. <i>Кайчан карама – капка төпләрендә җигүле ат торыр, ә Сәмигулланың күзе майланган, эше җайланган булыр иде. </i>Ф.Яруллин</p><p> <b>Җайлана бару</b> Акрынлап, аз-азлап җайлану. <i>Мин, эшнең әкренләп җайлана барганын күргәч, киенеп, тышка чыгып китәргә уйладым. </i>М.Гафури</p><p> <b>Җайлана башлау</b> Җайлануга таба үзгәрү</p><p> <b>Җайлана төшү </b>Бераз җайлану. <i>Отделение командиры белән аралар соңгы вакытта шактый җайлана төште. </i>Ә.Маликов. <i>1943 елның башында икмәк, ашау-эчү белән тәэмин итү мәсьәләсе бераз җайлана төште</i>. Г.Бәширов</p><p> <b>Җайланып бару </b><i>к. </i><b>җайлана бару</b>. <i>Эшләр үзенчә җайланып барганда, бервакыт өйгә теге кызның әнисе – авылдагы күрше апа килеп керде</i>. Т.Миңнуллин</p><p> <b>Җайланып бетү </b>Тулысынча, бөтенләй җайлану; җайланган хәлгә килү. <i>Ул кайсының – кырын ятып, кайсының утырып, җайланып бетүен көтте. </i>Г.Бәширов</p><p> <b>Җайланып җитү </b>Тәмам, ахырга кадәр җайлану. <i>--- теләсә кайсы марка тракторның двигатель тавышыннан, йөрү тавышыннан кай җирдә нәрсәсе җайланып җитмәгән икәнен әйтә алам</i>. М.Мәһдиев. <i>Өстә төзелгән план үтәлә, әмма кешеләрнең тормыш-көнкүреше һаман җайланып җитмәгән</i>. Х.Камалов</p><p> <b>Җайланып калу </b>Җайланган хәлгә килү; ниндидер бер моменттан соң җайлану</p><p> <b>Җайланып килү </b>Акрынлап җайлана башлау; аз-азлап җайлану. <i>Җайланып килә торган эш белән канатланган укытучыны кинәт шикләнү, курку чолгап алды. </i>Ә.Фәйзи. <i>– Мин бит сине городка алып китәм, тирес оясында күпме яшәргә була? – Юк, хәзер соң инде, безнең монда да тормыш җайланып килә</i>. Ә.Салах</p><p> <b>Җайланып китү </b>1) Тиз арада яки кинәт, соңгы вакытта, ниндидер шарттан соң җайлану. <i>Гомәрхан көн-төн эштә, тормыш ярыйсы гына җайланып китте сыман бу елда</i>. Ф.Сафин.<i> Безнең янга төшеп аралашкач, сөйләшү үзеннән-үзе җайланып китте</i>. М.Юныс</p><p>2) <i>юкл. форм.</i> Берничек тә килеп чыкмау, һич җае табылмау. <i>Сүз, әллә ничек, җайланып китми иде. Башка вакытта шулкадәр сүзчән Михаилның хәзер генә шулай сүз таба алмый утыруы Хәятка сизелми калмады. </i>Ф.Әмирхан.<i> Җыеп әйткәндә, Казан университетындагы даими археографик экспедициянең башлануы кинәт кенә дә килеп чыкмады һәм шома гына да җайланып китмәде. </i>М.Госманов</p><p> <b>Җайланып кую </b>1) Көтмәгәндә, кинәт җайлану</p><p>2) Алдан ук җайланган булу</p><p> <b>Җайланып тору </b>Әле, хәзер җайланган хәлдә булу. <i>Ул, ничектер, үзеннән-үзе ритмик сөйләмгә ярашып, җайланып тора</i>. Х.Туфан</p></p>
</table>
</body>
</html>