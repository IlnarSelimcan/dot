 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАБЫНУ</b>  <i>ф.</i> 1) Ут үрләү, яна башлау, янып китү. <i>Тәрәзәдән ургылып чыга торган куркынычлы ялкын туфаны арасыннан сакаллары, чәчләре көйгән, битләре пешкән, күлмәгенә ут кабынган бер ир кеше җиргә ташланды. </i>М.Галәү.<i> Салам гөлт итеп кабынып китте һәм чатыр-чотыр килеп яна башлады. </i>К.Латыйп</p><p>2) Яктырып, ялтырап күренү. <i>Зәңгәр күктә нур сибеп безгә, кабына йолдызлар. </i>Ф.Кәрим. <i>Ай катында бер-бер артлы эреле-ваклы йолдызлар кабынды</i>. Г.Гобәй.<i> Кояш баешындагы болытның өске кырыена ут кабынып, аның сары алтындай кайный-кайный януын карап утырды. </i>Г.Бәширов</p><p>3) Электр белән туклана торган яктырткыч эшли башлау. <i>Ә ёлкада якты нурлар сибеп утлар кабына. </i>З.Мансур. <i>Электр баганаларында утлар кабынганда, боз өсте шау-гөр килә иде инде. </i>Н.Хәсәнов</p><p>4) Электр челтәренә тоташтырудан эшли башлау (радио, телевизор һ.б.ш.). <i>Компьютер экраны яңадан кабынды, анда сурәтләр, шартлы билгеләр барлыкка килде.</i> З.Мифтахов</p><p>5) Ниндидер тышкы тәэсир нәтиҗәсендә эшли башлау (двигатель тур.). <i>Тик аңа карап кына моторы барыбер кабынмады. </i>В.Нуруллин. <i>Тегесен-бусын җайлагач, «Газиг»ы теләр-теләмәс кенә --- кабынып китте.</i> Ф.Яхин</p><p>6) Башлану, килеп чыгу, кузгалу. <i>--- каршылыкларның торган саен тирәнәя барачагы, ахырда моның цивилизацияләр көрәшенә китерәчәге, моңарчы күрелмәгән зур дөнья сугышы кабыну ихтималы турында сөйли башлаганнар иде. </i>З.Мифтахов</p><p>7) Тыны кысылу, сулышы каплану. <i>Габделкаюм, сулуына кабынып, атасы янына йөгереп килде. </i>М.Галәү. <i>Нурсыз чырай, әмма күзләре ут чәчә, тынына кабынып, үзе гәп ора. </i>М.Хәсәнов</p><p>8) <i>күч. </i>Хис-тойгылар барлыкка килү, хисләр уяну, туу.<i> Үзенең кем һәм кайда икәнен искә төшерү дә сүндерә алмады йөрәгендә кабынган ялкынлы хисне. </i>З.Фәтхетдинов. <i>...Фәриттә яңа көч белән яшәү дәрте кабынды.</i> З.Мифтахов.<i> Шәмсирнең генә андый шөгыльләргә дәрте кабынмады – аңа җанлы, хәрәкәтчән эш кирәк иде. </i>Т.Әйди</p><p>9) <i>күч. </i>Кинәт ярсу, кызып китү. <i>Тегесе [Фәтхия], картының ашалган, сирәк тешле авызын ерып утыруын бер генә дә килештермичә, карашына зәһәрлек кертеп, уенны чынга алды да, кеше бар дими, ни дими, кабынып чәпчеп китте. </i>Э.Касыймов.<i> Гадәттә ике авыз сүз дә кайтарып әйтә алмый торган мескен, йомыкый кешенең кинәт кабынып китүенә, әллә нинди аңлаешсыз, бәйләнешсез сүзләр сөйләп ташлавына Садыйк абзый чын-чынлап гаҗәпкә калды. </i>Н.Фәттах</p><p>10) <i>күч. </i>Эш-хәрәкәт көчәю, киеренке төс алу, массакүләм таралып китү. <i>Халыкта ачу уты кабынуы ачык күрсәтелергә тиеш. </i>М.Җәлил. <i>Кырык-илле ел буена бер кабынып, бер сүрелеп торган шушы ышна җире ызгышы, аталардан балаларга күчеп, кешеләрнең күңелләрен гел ярсытып торган. </i>И.Гази</p><p> ◊ <b>Кабынып китәргә тору </b>Дуамалланып кызып, ярсып китәргә әзер булу. <i>Бөтен кешегә хәтере калгандай, кара янып йөри, бер сүз әйтергә ярамый үзенә, хәзер кабынып китәргә тора. </i>Ә.Еники. <b>Кабынып китү </b>1) Кинәт киеренке төс алу, ачуы кинәт көчле кабару, ачу белән кызып китү. <i>Эш гаеплелектә түгел, диде Якуб, кешеләргә кабынып китәргә ирек бирмичә. </i>И.Гази. <i>Бөтен шәкерт бердән кабынып китә. </i>Т.Гыйззәт. <i>Юктан гына кабынып китә дә, туткыллы йөзе кара көя, әбинең күмер чиләгенә охшап кала. </i>Н.Хәсәнов; 2) Кызыксыну уяну, кызыксына башлау. <i>Безнең чынлап сөйләшүебезгә төшенгәч, ул [Баграт] да кабынып китте. </i>М.Юныс</p><p> <b>Кабына бару </b>Эзлекле рәвештә бер-бер артлы кабыну. <i>Ризасызлыклар моның белән генә сүнмәде, кабына барды. </i>Ә.Фәйзи</p><p> <b>Кабына башлау</b> Кабынырга тотыну.<i> Йомыш табып Әминә апага сугылган хатыннар, караңгы төшеп, күк йөзендә йолдызлар кабына башлагач кына таралышты.</i> Р.Мөхәммәдиев.<i> Күктә чынлап та бер-бер артлы йолдызлар кабына башлады, һәм тиздән бөтен авыл якты нурга чумды.</i> М.Кәбиров</p><p> <b>Кабына язу</b> Чак кына кабынмый калу.<i> Мөштегенә төпчек кыстырган Николайның авыз тирәсендә шырпы кабызырга үрелгән куллар пәйда булды, шырпыларның кайсы кабынмады, кайсысы кабына язып сүнде. </i>Н.Акмал. <i>Калганы барысы томаланган – кабына язып сүнгән сөю дә, җанны ярсытып торган ымсындыргыч дәрт тә... </i>Г.Гыйльманов.<i> Бик авырлык белән булса да, кабына язып атлады, ашкынды, үзе бертуктаусыз кабатлады ---. </i>Д.Каюмова</p><p> <b>Кабынып алу </b>Кыска вакытка, азга гына кабыну. <i>Бер бөртек хатирә, бер мизгел гомер, гөлт итеп кенә булса да кабынып алган берәр күренеш, манзара булсын иде дә бит… </i>Г.Гыйльманов</p><p> <b>Кабынып йөрү </b>Озак вакытлар дәвамында рухланган, дәртләнгән халәт кичерү. <i>Һәм шуннан Габдулла көн-төн бер нәрсә белән хыялланып кабынып йөрде. </i>Ә.Фәйзи</p><p> <b>Кабынып килү </b>Акрынлап кабыну; бер-бер артлы, берсе артыннан икенчесе кабыну. <i>Күз бәйләнеп, йолдызлар кабынып килгән чак иде. </i>И.Гази. <i>Шатлыгымны минем эчтән, ерактан кабынып килгән вөҗдан газабы әкрен генә кимерә иде инде. </i>А.Шамов</p><p> <b>Кабынып китү </b>Кыска гына вакытка ялтырап, яктырып күренү, азга гына кабыну; кинәт, искәрмәстән кабыну. <i>Менә аның [университет бинасының] манарасына беркетелгән кызыл утлар кабынып китте. </i>М.Юныс.<i> Алар [прививкалар] гадәттә җәен кабынып китә торган эпидемияләрнең килеп чыгуын һәм таралуын булдырмый калалар. </i>Биология.<i> Бәхәс юктан гына кабынып китте. </i>Т.Әйди</p><p> <b>Кабынып тору </b>Озак вакыт яктыртып, ялтырап күренү; бертуктаусыз әле берсе, әле икенчесе кабыну. <i>Кар өсте --- җемелди, атлаган саен як-ягында шул җемелдекнең искеләре сүнеп, яңалары кабынып тора. </i>Н.Исәнбәт.<i> Тәрәзәләрдә кабынып торган утлар сүнделәр. </i>Ә.Фәйзи. <i>--- бер сүнеп, бер кабынып торган яшелле-кызыллы-зәңгәрле-сарылы утлар түшәмдә әйләнгән көзгеле шардан стеналарда, идәндә уйный башлады. </i>Батулла</p></p>
</table>
</body>
</html>