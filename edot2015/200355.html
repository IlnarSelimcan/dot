 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КИРЕ</b>  <i>с.</i> <b>1.</b> 1) Тиешле яки төп тарафка каршы булган, каршы юнәлештәге. <i>Бер генә ут та күренми. Бөтенләй кире якка китеп бармыйлармы? </i>Г.Әпсәләмов. <i>Борылырга җайлы урын эзләп алга барганда, каршыбызга бер атлы килеп чыкты. – Кая китеп барасыз болай, кире якка? </i>М.Әмир</p><p>2) Берәр нәрсәнең уңай якка булмавын раслый торган; көткәнгә капма-каршы булган, капма-каршы эчтәлекле, тискәре. <i>Зифа карчык аны [Шәрифулланы] табын янына, көндезге ашка чакырды, әмма кире җавап алды. </i>А.Шамов. <i>Кире нәтиҗә</i></p><p>3) Тискәре, начар; ямьсез. <i>Тәртипкә чакырырга кирәк андый кешеләрне. Башкаларга кире йогынты ясап куюлары бар. </i>С.Рәфыйков</p><p>4) Бозык, яман, тыелган. <i>Театр яктылыкка, нурга илтә, Кире юлга җибәрми, уңга илтә. </i>Г.Тукай</p><p>5) Уңай булмаган, нәрсәне дә булса хупламый торган, әһәмиятен танымый, инкяр итә торган. <i>Үзенең бу «күмәкләштерү»гә мөнәсәбәте нинди булгандыр, әтиебез бу хакта беркайчан да сүз катмады, уемча, шактый кире мөнәсәбәттә торгандыр дип беләм. </i>Р.Әмирхан</p><p>6) Кеше сүзен тыңламаучан, тыңлаусыз, кеше сүзенә карышучан; үҗәт. <i>Карт түзмәде, сәке кырыена төшеп, ачуыннан идәнгә типте. – Керәшендәй кире икәнсең! Ярар, тавышың тыгылсын! </i>Г.Бәширов</p><p>7) Әдәбият һәм сәнгатьтә: уңай булмаган, тискәре. <i>Әсәрдә бер якта бик әшәке, бик кире типлар, икенче якта бик uҗади уңган типлар бирү --- схемасы нык күзгә бәрелә. </i>М.Җәлил. <i>Кире образ</i></p><p>8) Файдасы булмаган, нәтиҗәсез. <i>Кырмыска оясыдай кайнаган станция күренеп торсын. Шул фикерне бизмәнгә салып, уңай һәм кире якларын тәгаенләгәндә, станциядә тагын берәү күренде. </i>Ш.Рәкыйпов</p><p>9) <i>мат. </i>Берсенең артуы белән икенчесе кими торган. <i>Математика теле белән әйткәндә, монда кире пропорция: гыйльми дәрәҗәң ни кадәр түбән булса, эшләгән сәгатьләрең шул кадәр күп була, яки киресенчә. </i>Х.Сарьян. <i>Кире пропорциональ багланыш</i></p><p>10) <i>мат., физ. </i>Нульдән түбән, минус тамгасы белән билгеләнгән</p><p>11) Йөз ягына каршы булган; эчке, сул, тыштан караганда күренми торган (киемгә карата). <i>Тунның кире ягын әйләндереп кию. Пальтолык тукыманың кире ягы</i></p><p>12) Хат, телеграмма, посылка җибәрүченең үзенеке, җибәрүче затныкы. <i>Кире адрес: «Мәскәү» дигән, Аннан язган урамын. </i>М.Җәлил</p><p><b>2. </b><i>рәв. мәгъ. </i>1) Элекке, үтеп киткән, капма-каршы якка, барган юнәлештән артка борылып. <i>Гөлбану, мондый бәхетсезлеккә очраганга әрнеп, кире керде. </i>Г.Ибраһимов. <i>Колач җитмәс юан нарат бүрәнә тимер юл буйлап пычкылар арасына кереп китә, ә дигәнче, унлап-унбишләп тактага әверелеп, кире чыга. </i>М.Әмир. <i>Шау-шу кинәт тынды. Әхмәт кире борылып, тәрәзә янына барып басты. </i>Г.Бәширов</p><p>2) Яңадан, тагын, кабат. <i>Эшеңне кире сүттергәнгә гарьләнеп, үпкәләп утыруыңны --- беркем дә күрмәде шикелле. </i>Г.Бәширов. <i>Бер фикерне төгәлләр-төгәлләмәс икенчесенә, өченчесенә сикерде, аннан яңадан кире кайтты. </i>Г.Әпсәләмов. <i>Яңалифебезгә кире кайту безнең телебезне саклап калу, аның кулланылышын киңәйтүдә --- зур этәргеч булачак. </i>Ә.Кәримуллин</p><p><b>3.</b> <i>бәйл. функ. диал. </i>Соң, ары. <i>Калган эш – төштән кире. </i>Мәкаль<i>. – Моннан кире сыер асрап булмас, – диде Фәрдәнә. </i>Казан утлары</p><p> ◊ <b>Кире баштан </b>Яңадан, яңабаштан. <i>Дөрес текмәгәнсең, кире баштан сүтеп тек. </i>З.Бәшири. <b>Кире башы белән </b>Астын өскә әйләндереп. <b>Кире беткән</b> Үҗәт, үзсүзле, тискәре. <i>Мин – ярты дөньяны айкап чыккан кеше. Тик бездәге кадимнәр ише кире беткән томана башларны беркайда да очратмадым. </i>Г.Бәширов. <i>Ләкин Салих Батталны сез яхшы беләсез: ул төп кебек кире беткән бер кеше иде. </i>Р.Мостафин. <b>Кире бору</b> Кабул итмәү, үтенечне канәгатьләндермәү. <i>Булды, сорап килүче, артыннан йөрүчеләр булды, барысын кире борды, ярәшкән егетем бар, ди-ди көтте. </i>Р.Мөхәммәдиев. <b>Кире җибәрү </b><i>к.</i> <b>кире бору</b>. <i>Ничә генә егет яучы җибәреп карамаган! Берсенә дә бармаган. Килгән берсен якты чырай, тәмле тел белән кире җибәрәдер иде, ди. </i>Г.Бәширов. <b>Кире кагу </b>1) Кабул итмәү, нәрсәдән дә булса баш тарту. <i>Тютеев бары тик иремнән аерылган тәкъдирдә генә эшемдә калдырырга риза булды. Мин эшемне яратсам да, бу тәкъдимне нәфрәтләнеп кире кактым. </i>Г.Әпсәләмов. – <i>Сине тыңлау кызык, әлбәттә, – дидем мин. – Син сөйләгәннәрне кире кагу ансат түгел. </i>Г.Минский. <i>[Карчык:] – Аның үз эше бу. ---</i> <i>Нигә алмыйсыз, нигә кире кагасыз, </i>– <i>ди, </i>– <i>ничек итеп мин аны аңа кире алып кайтып күрсәтим, </i>– <i>ди, – үпкәләр бит. </i>А.Шамов; 2) Инкяр итү, танымау. <i>Көр күңелле язучы [М.Мәһдиев] ике явызлыкны кире кага: ятимлек һәм ялгызлык. </i>Т.Галиуллин. <i>Заһир Габделваһапов ачыктан-ачык ике тылмач аркылы сөйләшә, боларның барлык таләпләрен дә кире кага. </i>Р.Әмирхан. <i>Ш.Мәрҗани Бохара мәдрәсәләренең тәртипләрен, андагы укыту формаларын кире кага, --- үзе кирәк дип тапкан фәннәрне укыта башлый. </i>Р.Хисмәтуллин; 3) Ризалык бирмәү, каршы килү. <i>Кызын сорап яучы җибәргән, атасы кире каккан. </i>Н.Исәнбәт. <i>[Солтан:] Әти, яратам мин Гамбәрне ---. Кире генә какмагыз. ---</i> <i>Күптән инде күңеленә хуш килгән кешене Юныс үзе дә кире кагарга теләми. </i>Г.Шәрипова; 4) Туктату, хәрәкәтен өзү, тоткарлау. <i>Безнең бурыч, авылда ныгып калып, ---</i> <i>дошманның барлык контратакаларын кире кагу. </i>И.Гази. <i>Теге як ярда каты бәрелеш бара. Безнекеләр ярсулы дүрт һөҗүмне кире какканнар. </i>Ш.Рәкыйпов. <b>Кире кайтару </b>1) Үз сүзеңнән, фикереңнән баш тарту. <i>Кире кайтар, бәгърем, сүзләреңне Яндырма син мине утыңда. </i>Ф.Бурнаш; 2) Кабул итмәү, борып җибәрү, каршы килү. <i>Ел саен картка яучы җибәрәм. Юк бит, насыйп түгелме, көне җитмиме, карт, кемне генә яучы итсәм дә, кире кайтара. </i>Г.Ибраһимов. <b>Кире кайту </b>1) Баштагы уеннан, сүзеннән баш тарту, ваз кичү. <i>Мин ул баштагы фикеремнән кире кайттым, сүзләремне кире алам. </i>Н.Исәнбәт; 2) Кабул ителмәү, кире кагылу. <i>Шуның өстенә, үзең дә ялгыз булгач, син инде теләсә кемгә башкода җибәрсәң дә, сүзең кире кайтыр дип шикләнмисең. </i>Г.Ибраһимов. <b>Кире какмаслык </b>Нык ышандыра торган, шикләнергә урын калдырмый торган. <i>Тикшерүченең фикеренчә, катыргы тышларына сургыч мөһер басылган шушы кенәгәләр кайсы Вәлиевнең Советлар Союзы Герое булуын һичкем кире какмаслык дәлилләр белән тәгаенләргә тиешләр иде. </i>Ш.Рәкыйпов. <i>Викториянең йөзенә тәвәккәллек чыкты: – Бар! Һич кире какмаслык дәлилләрем бар! </i>Ш.Рәкыйпов. <b>Кире килү </b>1) Карышу, риза булмау; 2) Эш уңайга бармау, каршылык чыгып тору. <i>Чукыныплар китсен, эш бер кирегә китсә, гел кире килеп</i> <i>тора. </i>Н.Исәнбәт. <i>Ялның икенче көне дә адәм рәтле үтмәде, менә кичкә кергәч тә, гел кире килеп тора. </i>Р.Төхфәтуллин. <b>Кире китү</b> <i>к.</i> <b>кирегә китү</b>. <i>Фатих байның дөнья рәтен белмәве, эшенең кире китеп, тиз арада бөлгенлеккә төшүенә сәбәп булды. </i>Н.Исәнбәт. <i>Бер кире китсә, гел кире китә бит ул! </i>--- <i>Юк</i> <i>икән, бетмәгән икән Гыйльменисаның күрәселәре. </i>Ф.Хөсни. <b>Киресе килү </b>Киреләнү, тискәреләнү, киреләнгән чагы булу. <b>Кире сөрү </b>Булырга торган, көйләнгән эшне юк-бар сәбәп табып булдырмый калдыру. <b>Кире сүтү </b><i>к. </i><b>кире сөрү</b>.<b> </b><i>Әнә бар бит берүзе күренмичә артта яшеренеп «рецензия» язып, кеше әсәрен юкка чыгарып, шуның гонорарына эчеп йөрүче алама татар. Шул адәм актыгы минем иҗатымны кире сүткән. </i>Г.Минский. <b>Кире уйлау</b> Баштагы уйдан кире кайту. <i>Ул курортка бармаска булган, кире уйлаган.</i> Казан утлары. <b>Кире ягы белән торган </b>Кәефсез, юньләп сөйләшми, сүз кабул итми торган кешегә карата. <i>Җә, җә, Мәхүпҗамал абыстай, сөйлә, аңа карама, ул әле бүген кире ягы белән торган. </i>Г.Камал. <b>Кире яктан исү</b> Каршылык килеп чыгу, уңмау. <i>Кыш ничек тә үтәр, бер җәй, Алла боерса, урак-печән эшләсәк, көзгә кечкенә өй салырбыз, --- менә шулай акрынлап аякка басарбыз дип исәп йөрттеләр. Ләкин җил бераз кире яктан исеп куйды. </i>Г.Ибраһимов</p></p>
</table>
</body>
</html>