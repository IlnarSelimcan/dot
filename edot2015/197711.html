 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙӨК </b> I  <i>и.</i> 1) Күтәреп ташый торган авыр әйбер салынган олау. <i>Аңа көн саен салам төялгән, печән төялгән йөкләр килә.</i> Г.Ахунов. <i>Биектә, көлтә төялгән йөк өстендә утырып бару рәхәт тә, куркыныч та. </i>Н.Фәттах. <i>Алтысы алты җирдән арбага ябышкан хатыннар, үргә менгән саен, йөк тарткан атның хәлен ачыграк аңлый башладылар. </i>З.Зәйнуллин</p><p>2) Шундый олауга сыешлы әйбернең, авырлыкның микъдары. <i>Ярый, хуҗа кыз белән егеткә яхшы ат җигеп бирә, биш ат йөге товар төйи, аннан әйтә: «Мин сезнең белән бармыйм, үз вакытым белән барырмын», – дип озатып кала боларны</i>. Әкият. <i>Беркөнне урамга чыксак, куанычтан сикерешергә тотындык: авылга, өч-дүрт йөк товар төяп, кызыл малчылар килгән!</i> Г.Бәширов</p><p>3) Юл капчыгы, рюкзак. <i>[Чегән хатыннары] Шау-шу килеп, рөхсәт-фәлән дә сорап тормыйча, аркаларына аскан йөкләрен бушата башладылар.</i> Н.Акмалов</p><p>4) Каян да булса алып кайта яки кая да булса җибәрелә торган әйбер; товар. <i>Кое бурасы янәшәсенә бик үк биек, зур түгел тирмә тегелгән, аның эргәсендә дәү-дәү капчыклар өеме – тәртипсез бушатылган йөкләр аунап ята иде. </i>Т.Әйди. <i>Бераздан алар сөзәк ярдагы чирәмлеккә килеп туктадылар да ат сыртларындагы йөкләрен бушата башладылар</i>. Җ.Рәхимов. <i>Солдат гимнастёркасының җиңнәрен, итәген буып капчык ясаганнар, шул авыр йөкне күтәреп керделәр дә «лас» итеп идәнгә куйдылар.</i> М.Мәһдиев</p><p>5) Бурыч; вазифа, йөкләмә. <i>Рус гаскәрләре берлә, Багдад астында сугышта торган инглиз гаскәре берлә кушылу хәрәкәтендә аның алаена зур йөк йөкләнеләчәк булды</i>. Г.Исхакый. <i>Яшь капитанга тәҗрибәлерәк ярдәмче куйыйк, дип, кадрлар бүлегеннән өлкән штурман итеп күп еллар каботажда капитанлык йөген сөйрәгән Вакх Андреевич Сторожевны беркеткәннәр</i>. М.Юныс. <i>Ләкин соңгы елларны бригадирлык йөген бик тырышып тартканга һәм җәмәгать эшләренә дә төптән җигелгәнгә күрә, Зөһрә эштә еш тоткарлана башлады.</i> Р.Кәрами</p><p>6) <i>күч. Дөнья, тормыш</i> һ.б.ш. исемнәр янында килеп, аның «авырлыгы, кыенлыгы, мәшәкате, борчуы» дигән мәгънәләрне белдерә. <i>[Малайның] Үзбаш тормыш корасы, дөнья йөген җигелеп тартасы көннәре алда...</i> Ф.Латыйфи. <i>Тормышның бөтен йөге әнисе җилкәсенә күчте.</i> Р.Газизов. <i>Әйтерсең минем җилкәмнән картлыкның авыр йөген кемдер алып атты да гөнаһсыз балачагыма кайтарды.</i> Ф.Яруллин</p><p>7) <i>күч. </i>Нинди дә булса эшнең иң күп көч сорала торган өлеше; четерекле, катлаулы мәсьәлә. <i>Күрәсең, тәртәне борып, яңабаштан эзләнүләр юлына чыгарга кирәк. Ә йөк бик авыр.</i> З.Фәтхетдинов</p><p>8) <i>күч.</i> Мәшәкать, борчу тудыручы кеше. <i>Ә немецлар өчен сарайда яткан хәлсез ике тоткын артык йөк иде бугай. </i>М.Галиев</p><p>9) <i>күч.</i> Авыр, газаплы, бик нык борчый торган хисләр. <i>Нәрсәнең ап-ачык булганын мин әле үзем дә аңламыйм, шулай да инде авыр йөк – күңел газабы – кире кайтмаслык булып артка ташланды. </i>Н.Фәттах. <i>Үткәннәрнең авыр йөге аның тормышын агулый шикелле иде. </i>Б.Камалов</p><p>10) <i>күч.</i> Башкарылган эшләр, кылынган гамәлләр. <i>Менә сез тимер юлда вак-төяк нәрсәләрне чәлдерүдән башлаган идегез. Ә иң ахыргы станциягә авыр йөк белән – коточкыч җинаятьләр йөге белән килеп төштегез</i>. З.Фәтхетдинов</p><p>11) <i>күч.</i> Эченә салынган мәгънә, эчтәлек. <i>Әсәрдә үзәк образ никадәр колачлы һәм масштаблы булса, аңа шулкадәр күбрәк «йөк» салып була. </i>Казан утлары</p><p> ◊ <b>Йөге белән</b>, <b>йөге-йөге белән</b> Арттырып, тутырып, күп итеп. <i>Табигать бит ул – хикмәтле нәрсәкәй, берәүгә булдыклылыкны йөге-йөге белән бирә, икенче берәүгә гап-гади ягымлылыкны да кызгана.</i> Г.Ахунов. <b>Йөге кыйшаган</b> <i>гади с.</i> Исерек кеше турында әйтелә. <b>Йөгенә керә алмау </b>1) Асылына керә алмау, җаваплылыкны өскә ала алмау; 2) Кистереп кенә әйтә алмау, чын дөресен белмәү. <b>Йөгенә керер хәл(ем) юк</b> «Кешенең гаебен таный алмыйм, үз өстемә җаваплылык алмыйм» дигән мәгънәне белдерә. <i>Берсе, алдың, ди, икенчесе, алмадым, ди, белмим, кайсы алгандыр, күрмәдем, йөгенә керә алмыйм</i>. Г.Толымбай. <b>Йөген өскә алу</b> Берәр кешенең нинди дә булса эштә гаепле түгеллеген раслап сүз сөйләү, аңлатма бирү. <b>Йөк аты</b> 1) Авыр-авыр эшләрне эшләп баручы кеше; 2) Берәр өлкәдә берәр нәрсә өчен җаваплы кеше; шул өлкәнең төп көче<i>. Әнә Павел Лещенко – киләчәктә фәнне һәм фән арбасына төялгән сорыкортларны сөйрәргә әзерләнүче йөк аты.</i> М.Юныс</p></p>
</table>
</body>
</html>