 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ВАТУ</b>  <i>ф. </i> <b>1. </b>1) Бөтенлеген бозу, вак-вак кисәкләргә аеру, таркату. <i>Аннан соң, ул как-төшне мәхәлләнең мәзине, ватып, мәҗлестәге халыкка өләшә, тәлинкәгә салып, һәркем алдына куя. </i>К.Насыйри. <i>Такта чәйне, ватып, чәйнеккә салды да гөжләп кайнаган самавыр өстенә утыртты. </i>Г.Ибраһимов. <i>Алай да бу – кәйлә белән таш вату түгел инде. </i>Г.Ахунов </p><p>2) Берәр каты әйберне ике яки берничә кисәккә бүлү, яргалау. <i>Әмма Ишкәйнең зарланырлык чамасы юк иде: --- эсседә, билдән чишенеп ташлап, утын вата, артезиан коесыннан цистерналарга су тутыра ---. </i>Т.Әйди.<i> Их, безнең яшь чаклар, Әткәй шикәр ваткан чакта Без ялаган пычаклар!.. </i>Г.Ахунов<i>. Ун градус салкында, шакыраеп каткан арыш икмәген, бүкәнгә куеп, балта белән ваттылар. </i>Г.Бәширов</p><p>3) Бетерү, җимерү, яраксызга чыгару. <i>Бала өйдә теләсә нәрсә эшли: гөлләрне йолка, чынаяк вата. </i>М.Мәһдиев. <i>Шунда дару шешәсен ваттым, бармагым киселде. </i>А.Гыйләҗев. <i>Балалар класстагы бер нәрсәне дә ватмаска, сындырмаска, җимермәскә тырышалар. </i>Г.Әпсәләмов</p><p>4) Хәрабә хәленә китерү, җимерү. <i>Японнар туп аталар, Порт-Артурны ваталар. </i>Җыр. <i>Ялланам да күчмәләргә Бу шәһәрне мин ватам. </i>Н.Исәнбәт. <i>Талаучылар бандасы --- юлда бөтен нәрсәне талый, җимерә, вата. </i>Ш.Усманов // Талау максатында эчкә үтү өчен, өлешчә җимерү.<i> Кибет ватып, акча табып, кесәсен тулдырганнар. </i>Бәет </p><p>5) Эшләми торганга әйләндерү, механизмын бозу. <i>Киләсе чәршәмбегә мин кырык кеше әзерлим, аларга үзем командир булам да «Фикер» идарәханәсендәге машиналарны, кассаларны – һәммәсен ватабыз. </i>Г.Тукай. <i>Автобусны ватканнар, хәерсезләр, ике-өч сәгать көттереп утырдылар да, бүген бара алмыйбыз, автобус юк, диделәр, хәтта ки гафу да үтенмәделәр, мәгънәсезләр… </i>Г.Ахунов. <i>Фатир йозагын ватмыйча гына кереп, сейфның ачкычын тапканнар һәм аны ачканнар. </i>З.Фәтхетдинов</p><p>6) <i>күч. </i>Тар-мар итү, җиңү. <i>Дошманнарның кат-кат сафын ватып, дәвам итәм барыр юлымны. </i>Ш.Маннур</p><p>7) <i>күч. </i>Бәреп, кагып җибәреп, тигезлеген, шомалыгын бетерү. <i>--- укытучы апа --- кояшлы чишмәнең суына бераз карап торды да, тигез өслекне ватып, учлары белән, чумырып, су алды.</i> Д.Каюмова</p><p>8) <i>күч. сөйл. </i>Бәясе зуррак акчаны шул ук бәядәге ваграк акчаларга алмаштыру; акча ваклау. <i>Меңлекне вату </i></p><p>9) <i>күч. </i>Юкка чыгару, юк итү, бетерү. <i>Әмма менә бу кыйммәтле мирас дидегебез халык шигырьләрен туплар да ватмады, уклар да кадамады. </i>Г.Тукай. <i>Нурланып чыксын кояш, бу төнге зольмәтне ватып. </i>Һ.Такташ </p><p>10) <i>күч.</i> Ябу, яптыру, эшләүдән туктату. <i>Инде редакцияне дә шулай, хәрам дип, ватасыңмыни? </i>Г.Тукай </p><p>11) <i>күч. сөйл. </i>Авазларны, сүзләрне, гомумән, тел законнарын бозып сөйләү яки көйне бозып җырлау. <i>Тел ватып, «тил»ләрне каттык, бер татып күр – нинди тәм: Биргәнең – бер болганчык су, салганың – ватык сабу. </i>Дәрдемәнд.<i> Тыңкышланып сайрыйсың, Коръән ватасың, тук сыер күк мышнанып. </i>Г.Тукай. <i>Тел хакында бәгъзеләр ләчтит сата, Телкәйнең кабыргасын вата-вата. </i>Р.Ханнанов </p><p>12) <i>күч. сөйл. </i>Буыннарда, сөякләрдә, мускулларда һәрвакыт авырту тою. <i>Артык изрәтми дә, тәнне дә ватмый. </i>А.Гыйләҗев. <i>Мин каты авырыйм. Миндә – коры сызлау… Аяк сөякләрем вата, чыдар хәл юк. </i>Г.Ибраһимов </p><p>13) <i>күч. </i>Кешенең сәламәтлеген какшату. <i>Иртә ватты мине дөнья. --- мин инде ватылып егылдым. </i>Г.Ибраһимов. <i>Атны бераз куаласаң, арба, түмгәктән түмгәккә сикереп, Нәфисәнең кан сауган гәүдәсен вата</i>. К.Кәримов</p><p>14) <i>күч. </i>Авыр эштән, күп йөрүдән соң арыту, талдыру, йончыту. <i>Юл ваткандыр, ял итегез!</i> К.Нәҗми. <i>Әни дөрес әйтә, бик нык вата икән ул – җир сөрү</i>. В.Нуруллин. <i>Чөнки бүген шактый арытты, ватты, душта коенып алырмын да ял итәрмен, дигән иде.</i> З.Хөснияр</p><p>15) <i>күч. </i>Бик каты итеп кыйнап ташлау, тукмау. <i>Шакирны дуңгыз урынына кыйнап, ватып җибәргәннәр. </i>Әкият. <i>Ерактан кайткан кунагым өчен, дип ялвардым үзенә, --- тыңламады бит, мөртәт, тотып ватасыңмыни ул сабакыны! </i>Ә.Еники. <i>Барысы да шунда таба йөгерә, урлаганын күрсә-күрмәсә дә «карак»ка ташлана, кулына ни эләксә – шуның белән ватарга тотына. </i>Ә.Еники</p><p>16) <i>күч.</i> Кыйнап йомшарту, сүсәртү. <i>Инде җитенне, судан чыгарып, җир өстенә тезделәр дә менә ныгытып кыйнарга, менә ватарга тотындылар. </i>Дәрдемәнд</p><p>17) <i>күч. </i>Тормыш агышын чуалту, җимерү, таркату.<i> Галимҗан абыйга Гәүһәрнең болай уйлавы ошады, оешкан семьяны вату, җимерү – кыен түгел, ә менә саклап калу, туздырмау, ай-һай, күп көч сорый. </i>Г.Әпсәләмов.<i> Мин семьяны ватарга, җимерергә теләмим, Шәриф Гыйльманович. Шул ук вакытта минем өметем дә калмаган. </i>Г.Әпсәләмов</p><p>18) <i>күч. </i>Рухи газаплау, йончыту, авыру хәлгә китерү, нерв системасын какшату. <i>Сине кыса, вата хурлыклы тормыш. </i>М.Гафури.<i> Кызым, зинһар, үзеңне нык тотарга тырыш. Бердән, үзеңне ватасың, икенчедән – аны. </i>М.Фәйзи </p><p>19) <i>күч. информ. </i>Компьютер программасына үтеп керә алу, компьютер мәгълүматларын саклау системасын юкка чыгару</p><p><b>2</b>. <i>и. мәгъ. </i>1) Җимерү, юкка чыгару белән бәйле эшчәнлек. <i>Алпавытның резиденцияләре, революциядән соң, бик хәтәр җимерелүләргә, кыргыйларча котырынып ватуларга дучар ителсәләр дә, әле һаман кирпеч стеналарын, гөмбәзле түшәмнәрен саклыйлар. </i>Г.Ахунов</p><p>2) Наркоманнарда ияләшкән наркотикны кабул итүдән кинәт туктагач була торган авыр физик һәм психик халәт; <i>русчасы</i>: <b>ломка</b></p><p> <b>Вата башлау </b>Ватарга тотыну. <i>Килә дә ул бу таш тауны вата башлый. </i>Г.Тукай.<i> --- аю төнлә тайгадан чыккан да, авылга килеп, берәүнең бурабзар ишеген вата башлаган</i>. М.Мәһдиев</p><p> <b>Вата бирү</b> Бернигә дә карамыйча ватуын дәвам итү<i>. --- имгәнүләргә Коръән хафизның һич исе китмәде, аз гына да тыела белмәде, һаман әүвәлгечә, елмайгандай ыржаеп, тиргәми-сүкми генә, шәкертләрне вата бирде</i>. Ә.Еники</p><p> <b>Вата тору </b>Һәрберсен бер-бер артлы вату, ватуны дәвам итү. <i>Ә экзотика эзләп килгән туристларның һәрберсе кыйммәтле борынгы мирасны «истәлеккә» алып китәргә тырыша – таш орнамент, сыннарны чукып, кубарып, вата торалар. </i>А.Муранов. <i>Ягъфәр лом белән вата торды, Земфира кирпечләрнең матурларын гына сайлап тезде</i>. Я.Шәфыйков</p><p> <b>Вата төшү </b>Тагы да бераз вату</p><p> <b>Вата язу </b>Чак кына ватмау. <i>Егет җиңел генә әлеге уенчыкны кысты. – Вата яздың! – диде Сәет, егетнең кулларындагы көчкә вәйран калып</i>. Т.Галиуллин</p><p> <b>Ватып алу </b>Тиз-тиз генә, кыска вакыт арасында вату</p><p> <b>Ватып бетерү </b>1) Барысын да вату, тәмам, төзәтә алмаслык дәрәҗәгә китереп вату. <i>Кемдер, тырышып-тырышып, шул урындагы язуны балта беләнме, кискеч беләнме, кылыч беләнме каезлап, ватып бетергән. </i>Р.Батулла.<i> Җитмәсә, дошман снаряды кыйпылчыклары аның аякларындагы протезларны ватып бетерәләр. </i>Кызыклар дөньясында</p><p>2) <i>күч. </i>Бик нык вату, изү. <i>Шуның төсле үк, сине дә явыз язмыш теләсә ни кыландырып, изеп, яньчеп, ватып бетерәдер. </i>Г.Тукай </p><p> <b>Ватып җибәрү </b>Кинәт вату; ялгышлык белән вату. <i>Чү, урынына куй, ватып җибәрмә</i></p><p> <b>Ватып карау </b>Ватарга омтылу, ватарга тырышу. <i>Бабай йомырканы ватып караган – вата алмаган. Әби ватып караган – вата алмаган</i>. Әкият</p><p> <b>Ватып кую </b>Кинәт, уйламаганда вату; ялгыш вату; ватылган хәлгә китерү. <i>Велосипедка ышанып харап булдым ла. Кичә Хәмит ватып куйган үзен. </i>Г.Нәбиуллин</p><p> <b>Ватып ташлау </b>Кинәт, дуамалланып вату, бөтенләй юкка чыгару. <i>Акпатша әйткән: – Гөлчәһрәнең туку станогын ватып ташлагыз! – дигән. – Үзен, богаулап, бирегә китерегез! </i>Р.Батулла</p><p> <b>Ватып тору </b>Бертуктаусыз, рәттән вату.<i> [Дулкыннар] Урын даулый, кысырыклый, Бер-берсен ватып тора.</i> Р.Юнысов</p><p> <b>Ватып чыгу </b>Һәрберсен, булган берсен вату, барысын да берәм-берәм вату. <i>Ул «борыннарның» очларын әйтерсең кемдер бик зур чүкеч белән махсус рәвештә ватып чыккан да ватыкларын шунда – су төбенә сибеп киткән. </i>А.Муранов</p></p>
</table>
</body>
</html>