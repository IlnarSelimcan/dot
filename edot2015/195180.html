 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЗУРАЙТУ </b> <i>ф.</i> 1) Зур итү, күләмен, микъдарын арттыру, үстерү. <i>Саимә шәһәргә барган җиреннән әтисенең һәм сугышта үлгән абыйсының карточкаларын зурайтырга бирде. </i>М.Мәһдиев</p><p>2) Эреләндерү, киңәйтү. <i>Җирнең тарту көче утыз тапкырга кимегәндәй булды: атлаганда, очып-очып, адымнарын зурайтты ---</i>. К.Кәримов. <i>--- һәр малай, күршесенең җиренә кадатып, шул кадалган урыннан сызып, үз «биләмәсен» зурайта</i>. Р.Ягъфәров</p><p>3) Көчен, куәтен, интенсивлыгын арттыру. <i>Педальгә ныграк баскач, пружина кысыла башлый, ул электродлар арасындагы басымны зурайта</i>. Электр контактлы эретеп ябыштыру</p><p>4) Әһәмиятен, дәрәҗәсен, колачын һ.б.ны арттыру, киңәйтү, көчәйтү, җәелдерү. <i>Баеп, малы күбәйгәч, Казанда, Мәскәүдә вә гайре шәһәрләрдә кибетләр --- ачып, йортлар, җир-сулар алып, эшне елдан-ел зурайтып, приказчик һәм конторщиклары күп иде. </i>Ш.Мөхәммәдев. <i>Өченчесендә, солдат әйтүе буенча, күрше авылдан да берничә егет кушылды, алар эшне зурайтмакчылар, үз авылларында да мондый яшерен түгәрәкләр ясамакчылар. </i>Г.Ибраһимов</p><p>5) <i>сөйл. </i>Исемен, хезмәтен, әһәмиятен башкаларга билгеле итү; зурлау, олылау. <i>Зур дөнья белән аралашу безне зурайта иде, хәзер исә бәләкәйләнә барабыз шикелле</i>. Р.Миңнуллин</p><p>6) <i>күч. к. </i><b>зурга җибәрү</b>. <i>«Чуан» дисәң, ул һаман «чыгам» дияр; «Бетчә» дисәң, «бетәм» дип әйтә, имеш. Начарлыкны зурайтып әйтмәскә, аздырмаска, дигәннән</i>. Н.Исәнбәт</p><p> <b>Зурайта бару</b> Акрынлап, аз-азлап зурайту, торган саен киңрәк җәелдерү. <i>Хәзер гел шулай, көньякка таба үстереп, зиратны зурайта баралар</i>. М.Мәһдиев. <i>--- музыканың тилереп үкерүе, төсләр чатнавы әлеге явызлык төенен зурайта барды</i>. А.Вергазов</p><p> <b>Зурайта башлау</b> Зурайтырга керешү.<i> Казан үсә бара. Яңадан-яңа эшче бистәләре туалар да, зур шәһәргә тоташып, аны зурайта башлыйлар</i>. А.Алиш</p><p> <b>Зурайта килү </b>Һәрвакыт, даими зурайту. <i>Туган якларым һәрвакыт мине зурайта килде.</i> Р.Харис</p><p> <b>Зурайта төшү </b>Тагы да бераз зурайту. <i>Стадионны зурайта төшеп, овал түбә дә коргач, бу ансамбль аеруча чибәрләнгән. </i>А.Тимергалин. <i>Буйтур тишекне тагы да зурайта төште</i>. М.Хәбибуллин</p><p> <b>Зурайтып алу </b>Тиз арада, кыска вакыт эчендә нәрсәнедер зурайту. <i>Аның бу рәсемен ул үзе зурайтып алган иде</i>. Н.Хәсәнов</p><p> <b>Зурайтып бетерү </b>Зурайту эшен тәмам итү; бик зур итү. <i>Хәер, аны бер көн эчендә зурайтып бетерергә кирәк дигән сүз юк ич!</i> Р.Хафизова</p><p> <b>Зурайтып җибәрү </b>Кинәт зурайту; артыгын зурайту. <i>Тик бу караңгы өлгене куертып, зурайтып җибәргән бер хәл булды</i>. А.Вергазов. <i>Мавыгып китеп, артык нык зурайтып җибәрмибезме аның әһәмиятен?</i> М.Вәли-Барҗылы</p><p> <b>Зурайтып килү </b>Даими рәвештә аз-азлап зурайту. <i>Сату-алу, сәүдә эшләре бик яхшы бара, масштабларны да акрынлап зурайтып киләләр. </i>Мирас</p><p> <b>Зурайтып кую</b> Зурайган хәлгә китереп калдыру. <i>Ул яшәгән якның өстәлен зурайтып куйдым да бер башына Юрмыч елгасыннан алып кайткан сызымнарны, диаграммаларны, язмаларны җәеп салдым</i>. Л.Ихсанова. <i>Умарталыктагы иске йортка янкорма бурап, зурайтып куйды</i>. Г.Якупова</p><p> <b>Зурайтып тору </b>Гел, һәрвакыт зурайту эше белән шөгыльләнү; әле, хәзер, күз алдында зурайту. <i>Кичә сез килгәндә, бер фоторәсемне зурайтып тора идем</i></p></p>
</table>
</body>
</html>