 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИСӘП </b> II  <i>и.</i> 1) Уй, фикер. <i>--- минем исәп тизрәк машинадан чыгып ычкынырга иде. </i>М.Маликова. <i>Мәҗлес соңында --- Айдар учак сүндерү нияте белән берьялгызы торып калды. Хәер, артларыннан тиз генә куып җитәргә иде исәбе. </i>М.Галиев. <i>--- минем үз өстемә мәшәкать алырга исәбем юк, дип, турыдан ярып әйтегез. </i>Р.Вәлиев</p><p>2) Нәрсә булса да эшләргә ният, план. <i>– Рәсимә апа иптәшләремнең лекцияләрен алып килеп тора. Караштырып барам, – диде Гөлгенә, тумбочка өстендә яткан дәфтәрләргә күрсәтеп. – Артка калырга исәп юк. </i>Ә.Сафиуллин. <i>Еракка төбәлгән бик мәкерле исәп иде бу. </i>Ә.Еники. <i>--- Нәфисәнең исәбе, Габдрахман турында сүз куертып, Давытның үзеннән актык нәрсәне әйттерү иде, шуңа күрә ул һаман шикле якны каерды. </i>Г.Ибраһимов</p><p>3) Сагышлы, кайгылы уй. <i>Настёна --- төпченүендә булды: – Шуннан соң мине беркайчан да бала белән күрмәдеңме? Әйбәтләп уйла әле. – Юк, күрмәдем. – Бәлки, хәтереңнән генә җуелгандыр. Башка исәпләр кысрыклап чыгармадымы икән? </i>В.Распутин. <i>Ирне эш картайтмый, исәп картайта. </i>Әйтем</p><p> ◊ <b>Исәбе күренмәү </b>Кемнең дә булса нияте, уе сизелмәү. <i>Әмма халыкның таралыр исәбе күренми, киресенчә, кызыксынып килүчеләр һаман арта бара иде. </i>Ф.Хөсни. <i>--- [карт] тәмам зәһәрләнгән, нәрсә булса шул, дип бара һәм икеле-микеле җавап белән генә юанып калырга һич исәбе күренми иде. </i>Ф.Хөсни. <b>Исәбенә керү </b>Берәр нәрсә эшләргә уйлау, ниятләү. <i>Әти-әнисе белән киңәшләшеп алу өчен, Айсылу туган ягына кайтып килү исәбенә керде. </i>Ә.Моталлапов.<b> Исәбендә дә юк </b>Кемнең дә булса ниятендә, уенда булмау, сизелмәү. <i>Хатын көтмәгәндә мыскыллы төчеләнеп: – Ә-ә, Атласны эзләп килдеңмени? – диде. Зөлфәне өенә кертергә аның исәбендә дә юк иде… </i>М.Маликова. <b>Исәп баглау </b><i>к. </i><b>исәп тоту</b>. <i>Кайбер эшлеклеләр тамашачылар арасыннан иң таләпсезенең, зәвыксызының ихтирамын казануга исәп баглый… </i>Ә.Гаффар. <b>Исәп белән </b>1) Берәр төрле файданы күздә тотып, нәрсәгә дә булса исәп итеп. <i>Бәк Бәкич, өйләнгәндә, хатынны исәп белән алган. </i>Х.Кәрим; 2) Өмет баглап, өмет итеп. <b>Исәп итү (йөртү) </b>1) Берәр эш эшләргә ниятләү; нәрсәне булса да күздә тоту. <i>Нишләргә соң, каравыл кычкырырга микәнни, дип куркынды йорт хуҗасы, ләкин җебеп төшмәскә исәп итте. </i>М.Хуҗин. <i>Быел да ярышырга исәп итәрләрме сезнең белән, әллә юкмы, анысы инде алар эше. </i>Г.Бәширов. <i>Ринат бәхәсне туктатырга исәп итте. </i>Н.Хәсәнов; 2) Өмет баглау, өмет итү. <i>Бала [тормышны] авыз ачып һава сулау кебек ансат күреп үссә, тормыш үз башына калгач та шуларга исәп итә торган була. </i>Г.Гобәй. <b>Исәпкә алу</b> 1) Билгеле бер исемлеккә кертү, санау. <i>Котдус Вафин озатылырга тиешле кешеләрне озатышып, алардан калган мал-мөлкәтне, иген коралларын исәпкә алышып, --- фатирына кич кенә һәм бик арып-талып кайтты. </i>Ф.Хөсни. <i>Исәпкә алынган малны уттан, талаудан, әрәм-шәрәмнән саклау өчен, чаралар күрелде. </i>И.Гази. <i>Ханлыкта яшәгән һәрбер кеше исәпкә алынып, бер яки берничә төрле салым түләргә тиеш булган. </i>Р.Мостафин; 2) Игътибарга алу, истә тоту. <i>– Акыл белән уйласаң, сез хаклы кебек, – диде Харис. – Ләкин сез Җәүһәриянең холкын исәпкә алмыйсыз. </i>М.Маликова. <i>Хәзер Нәгыйм, ике арада булган шушы мөнәсәбәтне исәпкә алып, Мостафа белән сөйләшергә дип, аның янына барган иде. </i>Ш.Камал. <i>Күп уйлап тормыйча, ул аяк астындагы баткакны да исәпкә алмый, турыдан юл ярып, янгынга ташланды. </i>Ә.Фәйзи. <b>Исәпкә бату </b>Бик нык уйлану. <i>Бервакыт ул авыз эченнән генә көйли, моңая башлады. Бу аның исәпкә баткан чагы иде. </i>Г.Галиев. – <i>Нәрсә, бик исәпкә баттың, Кәбиров, ә? – диде замполит – төртмәле тел</i>. Х.Камалов. <b>Исәпкә калу</b> Берәр нәрсә турында уйлану, бер уй белән мавыгу. <i>Ул, мөгаен, кулына умырзая чәчәге тотып, исәпкә калган Газинурны ерактан ук күргәндер – ерактан ул чыннан да шәп күрә – хәзер, ничектер, хәйләле дә, шаян да, мөлаем да елмаеп килә иде. </i>Г.Әпсәләмов. <i>Шушылай тиз үкмени, дип, бераз исәпкә калып сорады Газинур. </i>Г.Әпсәләмов. <b>Исәпкә кертү</b><i> к.</i><b> исәпкә алу</b>.<b> Исәп кору </b>1) Берәр нәрсә эшләргә җыену, план кору, ниятләү. <i>Фәхри исән чагында зур улын фабрика-завод өйрәнчекләре мәктәбенә бирергә исәп корып йөргәнен сөйләде. </i>Г.Ибраһимов; 2) Алдан уйлау. <i>Хәзер лейтенантның колагына бер сүз дә керми, әлеге эзне ничек төшереп алырга, дип кенә исәп кора башлады. </i>З.Фәтхетдинов. <b>Исәп тоту </b>1) Берәр нәрсә эшләргә ниятләү, җыену. <i>«Ватан» пионерлары орлыкны шулардан сорарга исәп тоттылар, ләкин, телләре тик тормау аркасында, эшне харап итеп ташладылар. </i>Г.Гобәй.<i> Буранлы төн уртасында мунча кереп йөрергә ни азаплары калган аларның? Димәк, җинаять эзләрен юарга исәп тоткан. </i>М.Маликова; 2) <i>к. </i><b>исәп итү (йөртү) </b>(<i>2 мәгъ.</i>). <i>Украинаның шактый өлешенә капкын һәм ятьмәләрен куеп чыккан Махно нәкъ менә шуңа исәп тотты да. </i>З.Фәтхетдинов. <i>--- калган гомерен Сәүбән канаты астында кырын ятып үткәрергә исәп тотучы Миңнулла чәчрәп чыкты. </i>Ф.Хөсни. <i>Квартирына, байлыгына исәп тотып чыктым. </i>Д.Вәлиев. <b>Исәп төшү </b>Башка уй төшү; план, ният туу. <i>Әллә, юкса, минәйтәм, башыңа берәр исәп төшеп, шуны сагышлап утырасыңмы, дим? </i>Ф.Бурнаш. <i>Башларыңа исәп төшсә, качып кына котылам димә икән! </i>М.Маликова</p></p>
</table>
</body>
</html>