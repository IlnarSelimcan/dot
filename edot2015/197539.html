 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙОН</b>  <i>и.</i> <b>1. </b>1) Хайваннарның чәчсыман куе төкләре. <i>Адәм дисәң – коны юк, хайван дисәң – йоны юк.</i> Әйтем. <i>Имезүчеләрдә йон алышыну яки йон кою елга ике тапкыр – яз һәм көз көннәре булырга мөмкин. </i>Биология</p><p>2) Кеше тәнендәге төкләр (аеруча ир-атларда). <i>Борын, ияк асларында сирәк-мирәк кара йон төкләре тибеп, сакал-мыек эзләре беленә башлаган. </i>З.Фәйзуллин. <i>Куллары зур, йонлач иде, күлмәк җиңнәре тартылгач, беләкләрен куе йон каплавы күренде.</i> М.Хуҗин. <i>Альфред тагын нидер әйтергә авызын гына ачкан иде, зал ишегеннән кар кешесенекедәй бөдрә йон баскан ярым шәрә адәм килеп чыкты.</i> Ф.Садриев</p><p>3) Хайваннардан (мәс., сарыктан, дөядән, кәҗәдән) кыркып яки тарап алына торган чәчсыман йомшак җепселләр. <i>Сүзне сүзгә тоташтырсаң, ип булыр; йонны йонга тоташтырсаң, җеп булыр.</i> Әйтем. <i>[Алар] Икенче көнне йон түкләрен Иделгә ташлап агызганнар. </i>К.Тинчурин. <i>Элек бу тарафның кара туфрагында үскән алтын бөртекләре кебек игенне, сарык йонын, төрле хайван тиреләрен, түшкә-түшкә итләрне һәм бәйләм-бәйләм чабаталарны зур баржаларга төяп озатканнар. </i>З.Зәйнуллин</p><p>4) Шундый җепселләрдән эрләнгән җеп</p><p>5) Шундый җептән эшләнгән тукыма</p><p>6) Кошларның тәнендә һәм каурыйларындагы мамык үсентеләр. <i>Алар [чыпчыклар] ашауларыннан туктадылар да, йоннарын купшы кабартып, кытыршы тавышлары белән дәррәү чыр-чу кузгатып җибәрделәр.</i> З.Фәйзуллин. <i>Канатның йомшак йоны иренне генә түгел, бөтен гәүдәне кытыклый сыман.</i> Р.Батулла. <i>Рәукыя апа тагын бер әтәчне суеп өлгергән, йолкый, йоннарын очырып йолкый.</i> Я.Зәнкиев</p><p><b>2.</b> <i>с. мәгъ.</i> 1) Хайваннарның чәчсыман йомшак җепселләреннән эрләнгән. <i>Моның ишегалдында бер ябыгып беткән кеше туламы, нәрсәдер йон җептән бер нәрсә сугадыр иде. </i>Г.Гобәйдуллин</p><p>2) Шундый җептән бәйләнгән, сугылган яки эшләнгән. <i>Картның кигән киеме дә әллә нәрсә түгел: сырган тән җылыткыч, чалбары да калын, ботинкасын йон оекбаш белән кигән.</i> Р.Кутуй. <i>Аның кулында зур корык. Корыкның очына йон арканнан элмәк бәйләнгән.</i> И.Салахов. <i>Яшь бала да шулай: бишегендә ятканда торып утыра да үзен каплаган йон юрганнан нәрсәдер эзли, нәрсәнедер алырга тели. </i>М.Мәһдиев</p><p>3) Шундый тукымадан тегелгән. <i>Безнең авылның күпме хатын-кызы еллар буена Чуриле урыслары манган йон оек, йон фуфайка, --- киндер әйберсе киеп йөрде.</i> М.Мәһдиев. <i>[Рахманкулов] Зәңгәр йон спорт костюмын киеп җибәргәч, ишеккә үрелде.</i> М.Юныс</p><p> ◊ <b>Йон батыр</b> Чамадан тыш арттырырга яратучы. <b>Йон да юк, сөт тә юк</b> Бернинди дә файдасы юк, табыш китерми торган. <i>Ул кешедән безнең өчен йон да юк, сөт тә юк: дуңгыз кебек.</i> Н.Исәнбәт. <b>Йон йөрәк</b> Бик куркак, кыюсыз. <b>Йон кабару</b> Ачу килү, ачу хисе биләп алу. <i>Әнә шунысына йоны кабарып китә Закирычның</i>. В.Нуруллин. <b>Йон куну</b> Тормыш шартлары рәтләнеп китү, иркен тормышта яши башлау, табышлы булу. <i>Караклар, хулиганнар куып йөреп, кемгә йон кунганы бар?</i> Г.Мөхәммәтшин. <b>Йон-май түгү</b> Газаплы хисләр кичерү. <i>Ул Бибкәйне инде әйткән дә юк. Гел бергә иделәр авылда. Киткән чакта көч-хәл белән аерылыштылар, картлар әйтмешли, йон-май түктеләр</i>. Ф.Сафин. <b>Йоннан әвәләгән</b> Җебегән, пешмәгән, булдыксыз. <b>Йоннан төргән </b><i>к. </i><b>йоннан әвәләгән</b>. <b>Йоннан төрмәгән</b> Ахмак түгел, юләр түгел. <b>Йонсыз мендәргә яткыру</b> Юмалап, хәйләләп алдау.<i> Я, нихәл синең эш? Йонсыз мендәргә яткырдылармы? Әйттем мин сиңа.</i> Н.Исәнбәт. <b>Йон тубалы</b> Тәнен куе йон (төк) баскан кеше. <i>Шуны гына көткән «тәмуг мәчесе», келәшчә кебек куллары белән ике аягымнан эләктереп, мине кисмәккә томырды. «Алдады йон тубалы, мәйтәм, тыпырчынып».</i> З.Мәхмүди. <b>Йон уңаена сыпыру </b>Аныңча эшләү, көенә каршы килмәү, җаена тору. <i>Үтерүче бер мәлгә югалып калды һәм, йон уңаена сыпырып, астан ут йөртә башлады.</i> З.Мәхмүди. <b>Йон урынына өреп очыру</b> Берәр нәрсәне җиңел генә кире кагу, көчле дәлилләр китереп инкяр итү. <b>Йоны коелган яман эт</b> Кешегә яманлык эстәп йөрүче усал, бик явыз кеше. <i>Син – йоны коелган яман эт.</i> Г.Ибраһимов. <b>Йонын кирегә сыпыру</b> Ачуын китерү, кемнең дә булса теләгенә каршы бару. <b>Йонын сыйпаштыру</b> Берәр нәрсә белән юмалап, көенә тору (мәс., бүләкләр биреп, хәйләләп һ.б.). <b>Йонын тетү </b>1) Бик каты шелтә белдерү, тиргәү, сүгү. <i>[Сабир:] «Пленумнан соң энекәшне ыбыр-чыбырлары белән төяп алып кайтырга да, кара-каршы утырып, йонын тетәргә кирәк юньсезнең!»</i> А.Гыйләҗев; 2) Бик каты кыйнау. <b>Йонын туздыру </b><i>к.</i><b> йонын тетү</b>.<b> Йон ятышына сыпыру </b><i>к. </i><b>йон уңаена сыпыру</b>. <i>Үзең ничек йонны ятышына сыпырырга беләсең, ә? Оста син, оста.</i> Н.Исәнбәт</p></p>
</table>
</body>
</html>