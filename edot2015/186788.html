 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>Ә’НӘ</b>  <i>а.</i>  <b>1. </b>1) Чагыштырмача иң ерак аралыкны, ерактагы берәр нәрсәне төбәп күрсәткәндә кулланыла торган күрсәтү алмашлыгы. <i>[Мәдинә апа:] – Бүген-иртәгә миранус сарыгым бәрәнләргә тора. Әнә муенына кызыл чүпрәк бәйләгәне… Күз-колак бул әле шуңа, үскәнем, – дип, китеп барды. </i>М.Галиев. <i>[Актамыр кызы:] Билгеләп куй: әнә көмеш ай-бөркет, канатларын җәеп, Кызылтау башындагы иң биек агачның очына кунарга бара! </i>Р.Хәмид. <i>Әнә чүлмәк: аңа катык тутырылган; Әнә карга: мәчет өстенә кунган. </i>Г.Тукай</p><p>2) Алмашлыклар һәм рәвешләр алдында килеп, алда әйтелгән фикергә ишарә итеп, җөмләнең мәгънәсенә ачыклык кертү, конкретлаштыру өчен кулланыла. <i>Тормышның әнә шундый җайсыз бер көнендә мине военкоматка чакырдылар. </i>М.Мәһдиев. <i>Чит илгә алар, әнә шулай, ата-ана фатихасын алып киттеләр. </i>Н.Акмалов. <i>Менә хәзер, палатада берүзем генә хат язып утырганда, балачагымның әнә шул онытылмас көннәре турында уйлыйм да, күзләремә яшь килә. </i>Җ.Тәрҗеманов. <i>Уттай янып торган тәлгәш-тәлгәш миләшләр бакчага, ишегалдына, келәт һәм койма буйларына әнә ничек ямь биреп тора! </i>Р.Низамиев</p><p><b>2</b>. <i>кис. мәгъ. </i>Берәр нәрсә турында раслау, ышандыру төсмере белән, басым ясап, ассызыклап, игътибарны юнәлтеп әйтергә теләгәндә кулланыла. <i>Әнә ич, бер килсә килә бит ул бәхет дигәнең. </i>Р.Мөхәммәдиев. <i>Хәтта шәһәр егете Роберт та әнә башка кызлар белән китеп барды. </i>Г.Гыйльман. <i>[Гаяров:] Әнә азык чөгендере бөтенләй тишелмәде әле. </i>М.Маликова. <i>Тик алар класс җитәкчесе кебек үк теңкәгә тимиләр, химия укытучысы әнә бөтенләй бәйләнеп утырмый. </i>Л.Исханова</p><p> <b> ◊ Әнә барыр юлың </b><i>туп</i>. «Кит моннан!» мәгънәсендә.<b> Әнә терә(к) </b>Менә сиңа кирәк булса. <i>Әнә терә, кызың нишләп йөри, чишмә башында җегетләр белән әүмәкләшеп, җаулыгын җыртып кайткан. </i>Ш.Маннур</p></p>
</table>
</body>
</html>