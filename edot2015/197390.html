 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙОДРЫК</b>  <i>и.</i> 1) Бармаклары уч төбенә кысып йомарланган кул чугы. <i>Алмагөл уянып торып утырды, йодрыгы белән күзләрен уды, аннан йөгереп әнисе янына килде</i>. И.Салахов. <i>Аннары Энҗе, рәсемне урынына куеп, өстәл янына барып утырды да, арык йодрыкларын ияк астына терәп, терсәкләре белән өстәлгә таянган килеш уйга калды.</i> Г.Тавлин. <i>Мендәргә йөзтүбән капланган көйгә, кысып йомарланган йодрыклары белән, үз-үзен белешмичә, урын-җирен төяргә керешкән иде кыз.</i> Р.Мөхәммәдиев</p><p>2) <i>күч.</i> Корал белән яки физик көч кулланып буйсындыру, куркыту көче турында. <i>Юләргә йодрык кына акыл кертә ала.</i> Әйтем. <i>Сабир председательнең җитәкләү ысулы чыбык-чыбыркы, йодрыктан гыйбарәт икәнен бөтен авыл белә.</i> Р.Батулла</p><p>3) <i>күч.</i> Бергә тупланган сугышчан көч. <i>[Акбирдин:] Антанта – минемчә, дәһшәтле һәм көчле йодрык.</i> Р.Ишморат</p><p> ◊ <b>Йодрык айкау</b> <i>к.</i> <b>йодрык күрсәтү</b>. <i>Аның артыннан әниләре, йодрыгын айкап: – Бар, бар! Күрәсем дә килми!– дип кычкырып калды.</i> Мирас. <b>Йодрык алу</b> <i>к.</i> <b>йодрык ашау</b>. <b>Йодрык астында яшәү</b> Җәбер-золымга буйсынып, кыйналып гомер итү. <i>Татар халкы революциягә кадәр патшалар йодрыгы астында яшәде</i>. Н.Исәнбәт. <b>Йодрык ашау</b> Кыйналу, сугылу, җәберләнү. <i>Сибгатулла арттырыбрак җибәргән, йодрык «ашаган» әнкә шыр диванага сабышты әнә.</i> Н.Гыйматдинова. <i>Монда инде өзлексез допрослар, резин таяк һәм немец йодрыгы ашаулар бетеп китте.</i> Ш.Маннур. <b>Йодрык белән кадак кагу</b> Үзенең көчле булуы белән халыкны буйсындыру, изү, рәнҗетү һ.б. <i>[Рухани карт:] Йодрыгы белән кадак какмакчы иде ул малай.</i> М.Хуҗин. <b>Йодрык белән уйнау</b> Бер сәбәпсездән физик көч куллану, җәберләп тору. <i>Акмал да элекке төсле һәммә нәрсәне гафу итеп торучан авыл мокыты түгел хәзер, йодрык белән уйнауның да кыйммәткә төшүен аңлады бит инде. </i>Г.Ахунов. <b>Йодрык булып </b>Бердәм көч булып. <i>Татарлар йодрык булып берләшсә, Литва белән Польша да тик ятмас. </i>Р.Батулла. <b>Йодрык дискуссиясе </b>Бәхәсне хәл итүдә физик көч куллану. <i>Әйдәгез, йодрык дискуссиясе оештырып алыйк әле шул кешегә. Нәрсәгә әле ул «бик беләм»ләнеп китте?</i> Н.Исәнбәт. <b>Йодрык иснәтү </b><i>к.</i> <b>йодрык күрсәтү</b>. <b>Йодрыкка йому</b> Табышны, байлыкны үзләштерү, беркемгә бирмичә, үз кулында гына тоту. <i>Үз атасының да, хатынының атасының малын да йодрыгына йомды.</i> Н.Исәнбәт. <b>Йодрык кесәдә</b> <i>к.</i> <b>йодрыкны кесәгә тыгып йөрү</b>. <i>Сак бул син ул кешедән, аның йодрык кесәдә.</i> Н.Исәнбәт. <b>Йодрык күрсәтү </b>Янау, куркыту<i>. Гайфи миңа, Җәгъфаров абыйга сиздерми генә, йодрык күрсәтте</i>. Г.Тавлин. <i>«Күрсәтермен мин сезгә алты-бишне!» – дип, авылы ягына шактый ныгыган йодрыгын күрсәтте.</i> А.Гыйләҗев. <b>Йодрык күтәрү </b>1) Кизәнү, сугарга әзерләнү яки сугу; 2) Бик нык каршы төшү, ризалашмау.<i> Башта кеше әйткәнне тыңлап бетер, аңа нигә йодрык күтәрәсең?</i> Н.Исәнбәт. <b>Йодрыкны җигү</b> Кизәнү, суга-кыйный башлау. <i>Андый чакта, билгеле инде, ачудан йодрыкларны шундук эшкә җигәсе килә башлый.</i> Р.Низамиев. <b>Йодрыкны җиң очына яшерү</b> Дошманлыкны эчтә саклау, янап йөрү. <i>Йодрыкны җиң очына яшергән дә теге аңгыраларны акрынлап көйгә китерә. </i>М.Фәйзи. <b>Йодрыкны кесәгә тыгып йөрү</b> <i>к</i>. <b>йодрыкны кесәдә йөртү</b>. <b>Йодрыкны кесәдә йөртү </b>Үч кайтарырга җай чыкканны көтеп йөрү. <b>Йодрыкны худка җибәрү</b> Кул күтәрү, сугу, кыйный башлау. <i>Күрәмсең, низаг вакытында рядовой Гребенщиков күп уйлап тормаган, боксер йодрыгын худка җибәргән.</i> Н.Хәсәнов. <b>Йодрык политикасы </b>Җәмгыятьнең тоталитар режимга корылган сәясәте турында. <i>Әмма егерменче еллар ахырында Сталинның «йодрык политикасы» милләт кулыннан халык мәгарифен акрынлап ала башлады. </i>Р.Ягъфәров. <b>Йодрык сугышы</b> 1) Борынгы Грециядә спорт уенының бер төре; бокс. <i>Әле бокс, йодрык сугышы белән җенләнде.</i> Ф.Сафин; 2) Сугышта: кул белән сугышу. <i>Ук-җәя белән генә коралланган, үзе дә сизмәстән иң алдагы сафларда татарлар арасына барып кергән Василий йодрык сугышында бер чарасыз торды да калды.</i> Ф.Латыйфи; 3) Физик көч кулланып сугышу. <i>Йодрык сугышы кызып киткән бер мәлдә, һич көтмәгәндә-уйламаганда, чаттан выжылдап милиция машинасы килеп чыкты</i>. З.Мәхмүди. <b>Йодрыктан баш чыкмау</b> Һәрвакыт кыйналып, җәберләнеп яшәү. <b>Йодрык тарафдары </b>Сугышырга гына торган кеше. <i>Ул, бу сүзем өчен тулы җаваплылыкны өстемә алып әйтәм, бугаз һәм йодрык тарафдары.</i> Б.Камалов. <b>Йодрыкта тоту</b> 1) Тыңлатып, буйсындырып, үз карамагында нык тоту. <i>Бу яңа председатель хуҗалыкны йодрыкта тота, урлашырга бирми.</i> Н.Исәнбәт; 2) Үз-үзен берәр нәрсә эшләүдән туктату, уй-кичерешләрен, хисләрен тыю. <b>Йодрык теле</b> Сугып, кыйнап буйсындыру турында. <i>Кайберәүләр «йодрык теле»н генә аңлаучан була бит, төшендереп биргәч, төшенгәннәр, кыскасы.</i> Казан утлары. <b>Йодрык төйнәп йөрү</b> <i>к.</i> <b>йодрыкны кесәдә йөртү</b>. <i>Сәфәргә йодрык төйнәп йөргән Әхмәдулла гына кичке аш янында: – Кияү булыр ул тиздән, теге дөньяда, – дип, Мөнәвәрәнең күңеленә шом салды.</i> Н.Гыйматдинова. <b>Йодрык төю</b> Йодрык белән каты әйбер өстенә кат-кат сугып алу. <i>Һи, юньсез картлач! Син дә, берзаман начальник булдым, кешеләргә йодрык төеп өстәл кактым, диген!</i> Н.Исәнбәт. <b>Йодрык уйнату</b> <i>к</i>. <b>йодрык күрсәтү</b>. <i>Револь иптәшенең болай кызып китүен, нилектән шулай аның борын төбендә йодрыгын уйнатуын аңлап ук бетермәгәнгә күрә, күзләрен мелт-мелт ачып-ябып торды.</i> Г.Үзиле. <i>Һәм [таза гына гәүдәле берәү], йодрыкларын уйнатып, озын буйлы әсир янына килеп тә басты.</i> С.Йосыпов. <b>Йодрык хокукы </b>Законсызлык хөкем сөрү, ирексезләп хакимлек итү. <b>Йодрык чумары пешерү (ашату)</b> Бик каты кыйнау. <b>Йодрык эчендә тоту </b>Көч белән билгеле бер таләпләргә, шартларга буйсынырга мәҗбүр итү. <b>Йодрык янау</b> <i>к.</i> <b>йодрык күрсәтү</b>. <i>Ярар инде, Сәфәр ил байлыгын сакларга куша, ә бу ач күзе, бу ач күзе бодай өчен йодрык янап ята бит! </i>Н.Гыйматдинова. <i>Түрә чайкала-чайкала борылды һәм күзенә күренмәгән дошманнарына йодрык янады, аннан көймә читенә гөрселдәп ауды.</i> Җ.Рәхимов</p></p>
</table>
</body>
</html>