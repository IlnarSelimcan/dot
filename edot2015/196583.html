 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИРЕШТЕРҮ </b> I  <i>ф.</i> 1) Нәрсәне дә булса кирәкле урынга алып килү, тиешле җиргә китереп җиткерү. <i>Икенче көнне аның бер дусты, һәммә нәрсәләрен китереп, хәзрәт тарафыннан рәсми тапшырылган ушбу игъланны ирештерде. </i>Г.Ибраһимов</p><p>2) Берәр хәбәрне яки сүзне кемгә дә булса килеп әйтү, барып тапшыру, җиткерү. <i>Мин аның сәламен ирештерергә илче ителдем. </i>М.Фәйзи. <i>Кайту белән, иң беренче эшем итеп Николаевны эзләп табам, барыбер Җир йөзендә яшәтмим, дигән сүзләрен китереп ирештерделәр инде. </i>М.Маликова. <i>Яңалыкларның иң ачысын, фаҗигалесен дә, сөенечлесен дә халыкка хат ташучы Галиулла ирештерә</i>. Т.Галиуллин</p><p>3) Берәр нәрсәне (теләкне, уйларны һ.б.ш.ларны) тормышка ашыру. <i>– Җәйге урманда тәнемне шулай рәхәтләндерергә кызыга идем мин. Рәхмәт сиңа, Ихсан, син мине шуңа ирештердең, – диде [Акчулпан]. </i>М.Хуҗин</p><p>4) Берәр эштә, өлкәдә билгеле бер югарылыкка, дәрәҗәгә күтәрелү (осталык, камиллек һ.б.ш.лар турында). <i>Сүзлекне камиллеккә ирештерү</i></p><p>5) <i>сөйл. </i>Берәр нәрсәгә ия итү, берәр нәрсә белән тәэмин итү. «<i>Бу дөньяда зур дәүләткә ирештерә торган юлларның иң турысы, иң хәләле – сәүдә кылу», – ди торган иде аның әтисе исән чагында</i>. М.Әмир</p><p>6) <i>иск. күч. </i>Берәр нәрсәгә (бәла, каза һ.б.ш.ларга) дучар итү. <i>Бәла-казага ирештерү. Афәткә ирештерү</i></p><p> <b>Ирештерә бару </b>Даими рәвештә, һәр булган берсен ирештерү. <i>Ничә мәртәбәләр акыллылыгы аркасында аның шундый хәлләрдә калганы бар. Һәммәсен әнисенә ирештерә баралар. Бу әләкчеләр булмасын иде ул.</i> Ә.Гаффар</p><p> <b>Ирештерә башлау</b> Ирештерергә тотыну. <i>Иp белән хатынның сүзләре беттеме-юкмы, ишектән --- Рамил килеп чыкты, әтисенә яңалыклар ирештерә башлады: – Беләсеңме, әти, мүкләгебез поши бозавына тими инде</i>. М.Рәфыйков</p><p> <b>Ирештерә килү</b> Күптәннән бирле, системалы рәвештә һәрвакыт ирештереп тору. <i>Нинди генә кимчелеген күрсәм дә, кемнән генә аның хакында начар сүз ишетсәм дә, иремә ирештерә килдем</i>. М.Маликова</p><p> <b>Ирештерә тору</b> Һәрвакыт, берсе артыннан икенчесен ирештерү<i>. Хәлил көне буенча, килгән-киткән кеше белән гәпләшеп, телефоннан кирәкле хәбәрләр җыеп, Сәет колагына ирештерә тора. </i>Т.Галиуллин. <i>Чәнечкеле сүзләрен ирештерә тордылар. </i>Л.Гыймадиева</p><p> <b>Ирештереп тору </b>Әледән-әле, еш ирештерү. <i>Кангуровлар гаиләсенә кагылышлы мәсьәләләрне сезгә ирештереп тору тиеш дип саныйм. </i>М.Маликова. <i>Акбүренең төп вазифасыннан берсе: урманга якын авыллар, шәһәрләрдәге хәлләрне белеп, бүреләргә хәбәр ирештереп тору иде</i>. Р.Батулла</p></p>
</table>
</body>
</html>