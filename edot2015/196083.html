 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИНАНУ </b> <i>ф.</i> <b>1.</b> Берәр нәрсәнең хаклыгына, раслыгына, дөреслегенә чын күңелдән ышану. <i>Ул аны гомеренә кызганды һәм инанды: кызгану белән дә кешене яратып була икән. </i>М.Хәбибуллин. <i>--- күп кенә партияләр һәм хәрәкәтләр үз тәҗрибәләрендә Татарстан җәмгыятенең, республика халкының мондый формаларны кабул итмәвенә инандылар лабаса. </i>Мирас. <i>Күпсанлы балаларының, үз алларына зур максатлар куеп, байлык белән түгел, нәкъ менә үз сәләтләре нигезендә шул максатларга ирешүен күргәч, бу гаиләнең талантлы нәселдән булуына инанасың. </i>Сөембикә</p><p><b>2.</b> <i>и. мәгъ. </i>Берәр нәрсәнең дөреслегенә, хаклыгына, раслыгына чын күңелдән ышанганлык. <i>Ул [судья] гына: «Мин намусыма колак салыйм, үземнең шәхси инануларым белән киңәшләшим, мин формаль яктан барысының да җиренә җиткерелүен генә күзәтәм», – дип фикер йөрткән. </i>М.Насыйбуллин</p><p> <b>Инана башлау</b> Инану, ышану барлыкка килү. <i>Тамашачы, акрынлап, Мәрьямнең куркусызлыгына, батырлыгына инана башлый.</i> М.Арсланов. <i>Мәгәр соңгы елда бу йоланың кеше күңеленә якынрак торуына инана башлады кебек философ</i>. М.Хәбибуллин</p><p> <b>Инана бару </b>Торган саен инануы көчәю. ...<i>Мин әйтеп бетергесез олы бер хакыйкатькә чын күңелдән ныграк, тирәнрәк инана барам. </i>М.Рафиков. <i>Ринат тормышта шундый каршылыклы принциплар барына күбрәк инана барды. </i>Н.Хәсәнов</p><p> <b>Инана бирү</b> Тагын да, алга таба да инану. <i>Талип дәшмәде, эче-эчкә ябышкан кузакны авызына кабып җибәрде. – Яшисен яшәгән инде ул картлар, Әдһәм абый, инаналар икән Аллаһы Тәгаләгә, инана бирсеннәр. </i>М.Хәбибуллин</p><p> <b>Инана төшү </b>Бераз, беркадәр инану</p><p> <b>Инанып алу</b> Инанырга өлгерү, инде инанган булу. <i>Ялган вәгъдәләрнең хакыйкатькә караганда күп мәртәбә шифалырак икәнлегенә инанып алган кыз бала, теленә ни килсә, шуны сөйләде. </i>Р.Мөхәммәдиев</p><p> <b>Инанып бетү</b> Нәрсәнең дә булса дөреслегенә тулысынча инану. <i>Ул ничек кирәк дип тапса, шулай дөрес икәнлеген алар өч-дүрт ел эчендә күреп, белеп, бу хакыйкатькә инанып беткән иделәр. </i>Ф.Яхин. <i>Әллә күпләр, гомумән, бу кешегә ышана алмый, аның чынлыгына, ихласлыгына инанып бетми микән соң?</i> М.Вәли-Барҗылы</p><p> <b>Инанып җитү </b>Тиешле дәрәҗәдә инану. <i>[Ярулла] Үзенә килгәндә исә, ул элек тә, бүген дә Хәнифәне яратуының ихласлыгына инанып җитмәгән иде. </i>М.Хәбибуллин. – <i>Малайны үстерәсе бар бит. Иске гадәтне онытырга туры килә. Граммын да авызга кабу исәбендә түгел инде. – Инанып җитә алмыйм.</i> Ә.Моталлапов</p><p> <b>Инанып йөрү</b> Озак вакыт дәвамында инанган булу. <i>Мин сезнең шартыгызны кабул итә алмыйм! Үзем чын күңелемнән инанып йөргән эшкә хыянәт итәргә намусым кушмый. </i>В.Нуруллин</p><p> <b>Инанып калу </b>Ниндидер хәлдән соң инанган хәлгә килү. <i>Һәркем тынычланып, күңеленнән инанып калды: бәла урап узар әле, иншалла...</i> Г.Гыйльманов</p><p> <b>Инанып килү</b> Озак вакытлардан бирле инану. <i>Моңа кадәр без әдәбиятны кеше аңын формалаштыруда иң төп факторларның берсе дип инанып килдек</i>. Ә.Закирҗанов</p><p> <b>Инанып китү</b> <i>к. </i><b>инанып калу</b>. <i>Зәйнәп үзе дә «Фатыйма килене» дигән дәрәҗәле титул аласына инанып китәр, Аллаһы боерса</i>. Р.Юсупова</p><p> <b>Инанып кую </b>Берәр нәрсәнең дөреслегенә кинәт инану</p></p>
</table>
</body>
</html>