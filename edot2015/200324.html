 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КИРӘК</b>  <i>хәб.</i> <i>сүз. </i> <i> </i><b>1. </b>1) Нинди дә булса эш-шөгыльгә, тәртипкә карата билгеле бер теләк белдерү; зарурлык, таләп ителү. <i>Эндәшә батыр утынчы: </i>– <i>Сиңа миннән ни кирәк? </i>Г.Тукай. <i>Шатлыкларын ишеттерер өчен, Туган ягы кирәк кешегә. </i>Ф.Яруллин. <i>Ә тел өлкәсендә кандидатлар, докторлар бик кирәк, тел никадәр үзе кимесә, аның белән шөгыльләнүчеләр шулкадәр кирәгрәк. </i>М.Мәһдиев</p><p>2) <i>-ырга//-ергә, -рга//-ргә </i>формалы фигыльләр белән билгеле бер эш яки гамәлне башкару зарурлыгын, тиешлекне, мәҗбүрилек мәгънәсен белдерә. <i>Сезгә әһәмият бирергә кирәк, чөнки урынлы кулланылган сүз – ул мәгънә дә, --- матурлык та. </i>Г.Кутуй. <i>Үсемлекләр җыючыга зарарлы, агулы үсемлекләрдән сакланырга кирәк. </i>Н.Верзилин. <i>Шулай актык көчне җыеп булса да яшәргә кирәк, ярты елмы, бер елмы, әллә ниләр эшләп өлгерергә була бит әле. </i>З.Кадыйрова</p><p>3) <i>-са//-сә </i>формалы шарт фигыльләр белән килгәндә, анык раслый алмау, чамалап әйтү яисә шикне белдерә. <i>– Мондый чәчәнлекне начар биядән туган кара айгырлар гына әйтә белсә кирәк, – диде. </i>Г.Ибраһимов.<i> Теге ике кәҗә дә шул зифалыкка соклана иде булса кирәк. </i>Р.Мөхәммәдиев.<i> Бу нәрсә аның ул вакытта «Тәрҗеман» газетасы теле тәэсирендәрәк язылып барган «Йолдыз» газетасында эшли башлавыннан килсә кирәк.</i> М.Гали</p><p>4) <i>-мак//-мәк </i>формалы фигыльләр белән: сорау алмашлыклары ярдәмендә ясалган фигыль сүзтезмәләрендә риторик сорауны белдерә. <i>Инде нишләмәк кирәк?</i></p><p><b>2.</b> <i>с. мәгъ. к. </i><b>кирәкле</b>. <i>Миргали тормыш көймәсенең ничек итеп бүгенгә кадәр батмый йөрүен, нинди текә борылышларда да койрыкны кирәк якка борып өлгерә алуларын башыннан кичерде. </i>М.Әмир. <i>Әти сугышка киткәч, атыбыз Әхмәтша абзыйларда калды. Алар аны, үз атлары белән беррәттән, кирәк җирләренә җигәләр. </i>М.Әмир. <i>[Узучыларның] кайберләре исә, бик ашыгып </i>--- кирәк нәрсәләрен сорыйлар да --- шундый <i>ук ашыгычлык белән китеп баралар. </i>А.Шамов</p><p><b>3.</b> <i>и. мәгъ. </i>1) Ихтыяҗ, кирәк булган нәрсә. <i>Хатын-кыз күзәтүчәнрәк була, үзенә кирәген бик тиз эләктереп ала. </i>Т.Галиуллин. <i>Бу җөмләнең дә астына сызды [Сәлмән]. Тагын укыды – тагын сызды. – Күрәсең, башта гел кирәкләрен генә язганнар, – дип, башын кашып торды. </i>Х.Сарьян. <i>Кешелек дөньясы, гомум кирәкләрен җиткезер өчен, табигать белән көрәшергә, табигатьтән файдаланырга керешкән. </i>Мирас</p><p>2) Нинди дә булса эшкә кирәкле әйберләр, кирәк-ярак. <i>Өй кузгаткач, аның кирәге күп була икән. </i>Г.Ибраһимов. <i>Нәрсә генә юк келәттә: ризык дисеңме, дөнья кирәге дисеңме? </i>Г.Якупова. <i>Күрше-күлән юл кирәкләрен хәзерләште. </i>Г.Галиев</p><p><b>4.</b> <i>терк</i>. <i>мәгъ. </i>Җөмләнең тиңдәш кисәкләре алдыннан кабатланып килеп, һәр очракта да бер үк хәрәкәт, бер үк бәяләмә булганлыгын белдерә. --- <i>Ул [Шиһабетдин Мәрҗани] илле ел соңгарак калып туган булса, шөбһәсез, кирәк фән кешесе, кирәк фикер кешесе буларак, ул әллә никадәр эш эшли алган булыр иде. </i>Ф.Әмирхан. <i>Кирәк черсен, кирәк торсын – ни ул тән? Чыдамсыз бер кием ул җанны өрткән! </i>Г.Тукай. <i>Трагедия жанры, әлбәттә, кирәк язучыдан, кирәк театр коллективыннан зур осталык, кыюлык таләп итә иде. </i>Казан утлары</p><p> ◊ <b>Кирәге бар</b> «Бернинди дә кирәге юк» мәгънәсендә ирония белән әйтелә. <b>Кирәге бер тиен </b>1) Хаҗәте юк, бөтенләй кирәксез, әһәмиятсез нәрсә. <i>Машина дип авыз суын корытып йөрүчеләрнең борыннарына чиртәсең түгелме син?</i> <i>Кирәге бер тиен, юләр сатма. </i>Г.Бәширов; 2) Кирәксез кешенең китүен теләгәндә әйтелә. <i>Китә бирсен, кирәге бер тиен. </i>Н.Исәнбәт. <b>Кирәгем исә егыл да үл</b> «Зарури хәл, берни дә эшләп булмый», «бернинди чара юк» мәгънәсендә. <b>Кирәгем иясе </b><i>мыск. </i>Үзен бик кирәкле, әһәмиятле бер кеше дип санап, кәпрәеп, масаеп йөрүчедән көлеп әйтелә. <b>Кирәген алу </b>1) Шелтә алу; 2) Кыйналу. <b>Кирәген бирү </b>1) Кешене берәр гаебе өчен каты шелтәләү, тиргәү яки тәнкыйтьләү. <i>Ә калган балаларның кайберсе Хәлимнәрне кызганды, кайсы берсе: «Ну кирәкләрен бирә хәзер...» </i>– <i>дип кызык көтте. </i>Г.Гобәй; 2) Дөрес юлга кертү, акылга утырту. <i>Әби әйтә: – Өлкәннәрне, улым, тыңлап өйрән, – ди. </i>– <i>Тыңламаган өчен менә кирәгеңне бирәм, – ди. </i>Р.Миңнуллин. <i>Әни шулай да бөтенләй дәшми кала алмады: – Менә хәзер әтиегез кайтыр, – диде, </i>– <i>кирәгегезне бирер. </i>М.Әмир; 3) Җәфалау, интектерү. <i>Гомер буе дөнья кирәген бирсә дә, күңел бу котылгысыз мизгелне мөмкин кадәр кичектерергә тели иде. </i>Ә.Рәшитов; 4) Сугышта җиңү, өстен чыгу: (дошманны) тар-мар итү. <i>Дошман килсә кыркырга, Без бирербез кирәген! </i>М.Җәлил. <i>Сугыша Сталинград! --- Кирәген бирә немецның. Кыра фашистны Сталинград, тураклый. </i>Г.Бәширов; 5) Нинди дә булса эшне тырышып үтәү, уңышлы башкару. <i>Эшнең кирәген бирдек; </i>6) Нәрсәдәндер тулы канәгатьләнү алу, ләззәт табу, рәхәтлек кичерү. <i>Йокының кирәген бирдек</i>;<i> </i>7) Тәмам туйганчы, ныгытып ашау-эчү. <i>Карт, юрганга аяк бөкләп утырып, тавыкның да, майлы коймакның да кирәген бирде. </i>Г.Ибраһимов. <i>Пәрәмәчнең кирәген бирдек! </i>Н.Исәнбәт. <b>Кирәген үлчәп кенә сөйләшү </b>Сүзнең алдын-артын уйлап, сак сөйләшү. <i>Кирәген үлчәп кенә сөйләшүче сабыр холыклы кеше. </i>С.Рафиков. <b>Кирәге чыгу </b>Билгеле бер очракта ярап кую, кирәк булу. <i>Файда китерердәй эшне генә санга суга торган бәндәләр, бу «музей экспонатлары»н күргәч, мыек астыннан гына елмаеп, Габдерәшит картка: «Кирәге чыкмас инде боларның, абзый…» – дия иде. </i>А.Тимергалин. <i>[Әби:] Ярый әле үземнекен алып килгән идем, кирәге чыкты, үземә дигән кәфенлеккә Хәлимәмне төреп озаттык. </i>З.Кадыйрова. <b>Кирәк бит </b>Көтелмәгән, гаҗәпләндерерлек бер хәл уңае белән туган хисне белдерү өчен әйтелә. <i>Кирәк бит, нәкъ эш кылынасы чакта, әтәч тәрәзә янындагы коймага менеп кычкырды да бүлде төшне, хәерсез. </i>Ш.Рәкыйпов</p></p>
</table>
</body>
</html>