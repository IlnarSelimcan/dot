 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БОРЫН</b>  <b>I</b>  <i>и.</i>  1) Кеше һәм хайван йөзендәге сулыш алу һәм ис сизү әгъзасы. <i>Бер көнне – борынын канатып, икенче көнне сыртын каезлап кайтаралар. </i>Н.Гыйматдинова. <i>Ул кулын борынына каплады, аннары, ниндидер затлы әйбер тоткандай, канлы учын алга сузды. </i>Ә.Гаффар. <i>Эт, шаян һаулап, тычкан өстенә сикерде һәм инде оясына килеп җиткән корткычны борыны белән җиңел генә төртеп җибәрде. </i>Г.Гобәй. <i>Урманда ук хуш исе борынга бәрелә. </i>Г.Хәсәнов</p><p>2) Кош томшыгы. <i>Әйтерсең лә, бүрәнә башы белән яр кырыйларын ишеп, саллар агалар, дулкыннарга канатын тидермичә генә борынын чылатып, акчарлаклар очалар, иртәнге тынлыкта су өстендәге кояш шәүләсенә чабаклар сикерәләр. </i>К.Нәҗми. <i>Борыны, каз бәпкәсе борыны төсле, сап-сары булып очлаеп тора. </i>А.Шамов<i>. Шул арада каргалар, чәүкәләр әллә кайдан гына җиргә килеп төшәләр дә, сарыклар, сыерлар өстенә кунып, үзләренә оя ясау өчен, борыннары белән аларның йоннарын йолкый башлыйлар. </i>М.Гали</p><p>3) Көймә, пароход, судно, самолёт һ.б.ның алгы өлеше. <i>Ул арада, монысы узып китәргә дә өлгермәде, Казан ягыннан, үткен борыны белән дулкыннарны ярып, гаскәр төялгән икенче бер пароход килеп чыкты. </i>Г.Бәширов. <i>Ул чакта корабның борынын җилгә, дулкынга перпендикуляр тотарга кирәк. </i>Ә.Хәбибуллин. <i>Безгә каршы чыккан крейсерларның Борыннарын кире борыгыз! </i>Һ.Такташ. <i>Ул арада пароход борыныннан ташланган озын бау, үзенең авыр төенле башы белән, шапылдап, дебаркадерның калай түбәсенә килеп төште. </i>М.Әмир</p><p>4) Сыеклык сала торган савыт-сабаның агызу өлеше, су җибәрү җайланмасы. <i>Хупҗамал җиңгәгез белән әрләшеп килдем әле, кабаланып йөргәндә, итәк очы белән эләктереп, самавыр борынын ачкан да бөтен суны агызган. </i>И.Гази. <i>Тып-тын, умывальник борыныннан чутылдап тамчы тамгалый да, келт-келт сәгать йөри. </i>Р.Төфхәтуллин. <i>Кара савытын барып алып, самавыр борыныннан су агызып илтеп бирә. </i>Г.Камал</p><p>5) Нинди дә булса әйбернең алгы очы, башы. <i>Аякларында исә борыннары күккә карап торган штиблетлар иде. </i>Ф.Әмирхан. <i>Ул соскыч борынына бераз ясмык оны элгән иде. </i>И.Гази. <i>Сиртмәнең җиргә тиеп торган башы, үзенә тагылган иске тәгәрмәч тугымын, борыны китек балта, тимер кыршау, тагын әллә нәрсәләрне шалтыр-шолтыр өстерәп, югары күтәрелде. </i>Г.Гобәй. <i>[Ана] Чишенмичә йокыга киткән кызының аягындагы борыннары агара башлаган туфлиләрне күргәч, гаҗәпкә калды. </i>Г.Минский</p><p>6) <i>сөйл. </i>Җир грушасы, бәрәңге кебек яшелчәләрнең күзчәсе (бөресе). <i>Бәрәңге, борнап, күпме җиргә борынын сузса да, фил булмас</i>. Мәкаль.<i> Бәрәңге борынын сындыру</i></p><p>7) Урынның, җирлекнең ни белән дә булса аерылып, очлаеп чыгып торган кырые, очлы булып беткән чите. <i>Ләкин Калмаш урманы борынына таба сузылып төшкән һәм тез тиңентен үлән баскан ерганак-үзәннәрдә дә әллә ни уңмадылар... </i>Э.Касыймов</p><p>8) <i>күч. ирон. </i>Зур борынлы кеше, иң беренче булып, борыны күзгә ташлана торган кеше. – <i>Кара әле, Госман, бу борын нигә синең тирәдә бик күп ышкыла? – дип, чәнчебрәк сорады. </i>Г.Ибраһимов</p><p> <b> ◊ Борын аркылы (астыннан, эченнән) </b>1) Теләр-теләмәс, канәгатьсезлек белән сөйләү. <i>Галимуллин, күзлеген сөртеп, саргылт сакалын сыйпап, борын аркылы гына җавап кайтарды. </i>К.Нәҗми; 2) Ишетелер-ишетелмәс, аңлашылыр-аңлашылмас. <i>Кайчак ул, үзенең ләззәтле, яшерен уйларына чумып, борын астыннан гына нинди дә булса бер җыр җырлый, моңаеп, әрәмәлек эчендә йөри, палатадан чыга алмый торган иптәшләренә чәчәкләр җыя. </i>А.Шамов. <i>Украина егете, өй алдындагы бүрәнәгә утырды да, ике кулы белән яңакларын терәп, борын астыннан ниндидер җыр көйләргә тотынды: аның ике бите дә – балаларныкы кебек, чибәр кара күзләре моңсу карыйлар. </i>И.Гази. <b>Борын асты кипмәгән (юеш) </b><i>к. </i><b>борыны кипмәгән. </b><i>Менә без эчик, ә аларның әле борын асты да кипмәгән... </i>Ф.Бурнаш. <i>[Садыйк:] Сез яшь әле, борын астыгыз кипмәгән әле сезнең, ди. </i>А.Алиш. <b>Борын астында </b><i>к. </i><b>борын төбендә</b>. <i>Борын астындагын алты ай эзләгән. </i>Мәкаль. <i>Борын астындагын белми, ботак башындагын белә. </i>Мәкаль. <b>Борын астындагыны күрмәү</b> Үз гаебен күрмәү. <i>Борын астындагын күрми, урман артындагын күрә. </i>Мәкаль. <b>Борын астыннан китү </b>Нәрсә дә булса кемнеңдер милкенә әверелергә торганда югалу, аңа эләкмәү. <b>Борын астыннан шудырту </b>Кемнең дә булса милкенә әверелергә, аңа булырга торган берәр нәрсәне яшертен алу. <i>Бер зур нефть җирен, инглизләрнең борын астыннан шудырып, Америка капиталистлары сатып алып өлгерделәр. </i>Ф.Әмирхан. <b>Борын астыңны (астындагын) бел, тикшер </b>Үз гаебеңне бел, кешедән гаеп эзләмә, мәгънәсендә. <b>Борын башына </b>Һәрбер кешегә, кеше саен, җан башына. <i>Әйт Коненкога, борын башына биш-алты фашистны дөмектермичә торып, берәүгә дә үләргә рөхсәт юк. </i>И.Гази. <i>Җиде кеше эшлибез икән, борын башына берәр мең бирәсең. </i>В.Нуруллин. <b>Борын белән бүрәнә тарттыру </b>Гырлап йоклау. <i>«Төнлә борын белән бүрәнә тарттыручылар» дигән данны тагып йөрү әллә мач килде дип уйлыйсызмы? </i>Ф.Хөсни. <b>Борынга борын </b>Кара-каршы килеп, йөзгә-йөз торып. <i>Тыкрык уртасында борынга борын Аю Әхмәте белән очраштылар... </i>Г.Сәгыйров. <b>Борынга борып (бөтереп, төреп) тыгарлык </b>Бик яхшы, әйбәт, югары сыйфатлы. <i>Ә һавасы нинди, борыныңа төреп тыгарлык, ди безнең әткәй</i>. А.Гыйләҗев. <b>Борынга ис керү </b>1) Дәрт уяну, дәрт керү (яшүсмерләргә карата); 2) Тәҗрибә туплау, дөньяны, тормышны аңлау, аның турында фикер йөртә башлау. <i>Юк, хәзер безгә тәти идеаллар сөйләп алдый алмассың, безнең борынга да ис керде. </i>Н.Исәнбәт. <b>Борынга киртләп кую </b>Әйткәнне, ишеткәннәрне хәтердә калдыру, истә тоту. <b>Борынга сугу (суктыру, чиертү) </b>Өстенлеккә ирешү, каршы якны узу, җиңү. <i>Шунда, бер уңайда, моңарчы үзе белән исәпләшмичәрәк йөрүче --- командирның да борынына чиертәсе килә иде. </i>Г.Бәширов. <i>[Җәләш мулла] --- бар көче белән, тирә-як муллаларының «борынына сугарлык» киенергә тырыша. </i>Г.Ибраһимов. <b>Борын җимерү </b>Авыз-борынны канату (сугып яки бәреп). <b>Борын җыеру </b>Ризасызлык белдерү, баш тарту, килешмәү. <b>Борын күтәрү (чөю) </b>Масаю, тәкәббер кылану, эреләнү, минбеләмлек дәгъвасы белән йөрү. <i>Бәне ташлап, күтәрмә бер дә борның; Яшем төшсә ки, һич тә уңмас урның. </i>Г.Кандалый. <i>Бик мактап җибәрсәң, борынын күтәрүе бар. </i>Г.Мөхәммәтшин. <i>Безнең Омар ягының бер кыз, яшь кенә студентка, бай семьядан, борынын чөеп йөри иде. </i>Г.Ахунов. <i>Җәйгә чыксаң, җилләр өчен Җәй келәткә урыныңны; Миннән артык яр тапмассың, Бик күтәрмә борыныңны. </i>М.Фәйзи. <b>Борынны югары тоту </b><i>к. </i><b>борын күтәрү</b>. <b>Борыны белән боз тишү (чоку) </b>Бик үткен, чая кешегә карата әйтелә; теләсә нинди каршылыкны җиңеп чыгу, бирешмәү. <b>Борын салу (салындыру, төшерү), борын салыну (төшү) </b>1) Йөздә канәгатьсезлек билгесе чагылу, кәеф китү, үпкәләү. <i>Кайнар ашсыз, яңгыр эчендә, дип, Борныгызны салып йөрмәгез, Өстегезгә төшкән бурычларны, Егетләрчә, барын эшләгез. </i>Һ.Такташ. <i>Нишләп, иптәш, монда, берьялгызың гына, әвене янган кеше шикелле, борыныңны салындырып, ни эшләп утырасың? </i>Г.Камал; 2) Мескен хәлгә төшү, элеккеге тәкәббер хәлен югалту. <i>Төшендеңме хәзер син, юлбасар, Ник борыныңны түбән төшердең? </i>Ф.Кәрим. <b>Борын сузу</b> Нәфесен сузу, өметләнеп, кызыгып йөрү. <i>Безнең часовойга маузер төзи, Борынын сузган, канга кызыгып. </i>Ф.Кәрим. <b>Борын төбендә</b> 1) Бик якында, янәшәдә, янында ук. <i>Сәер бит, Казан җиренә басып кергәндә, башкаласының борын төбенә китереп, Иван Грозный иң элек ныгытма корган, аннары Казан илен басып алган. </i>Ш.Маннур; 2) Күптән түгел. <b>Борын төртү (төртеп чыгу) </b>1) Борынлау (бәпкә, чебеш). <i>Яңа гына күкәйдән борын төртеп чыккан чеби бик җылы сөючән була. </i>А.Расих; 2) Тишелеп чыгу, шыту, шытып чыгу (үсемлек орлыгы). <i>Аннары инеш аръягындагы тау кырыеннан кыяр-кыймас кына борын төртеп чыккан яшь чирәм исе килгәндәй, су буендагы тал бәпкәчекләренең исләре борынын кытыклагандай тоелды.</i> Г.Бәширов. <i>Ул кар астыннан яңа гына борын төрткән умырзаяларның, --- гүзәллеген тасвирларга сүзләр, чагыштырулар, эпитетлар хәзер дә таба алмыйм</i>. Т.Нәҗмиев; 3) <i>күч. </i>Барлыкка килү, туу (яңалык, үзгәрешләр). <i>Яшь шагыйрь С.Рәмиевтә, Дәрдемәндтә, Тукайда борын төрткән яңалыкларны үрчетеп җибәрде, үзеннән күп яңалыклар тудырды. </i>Х.Госман. <b>Борын төртер урын булмау </b>Бик тыгыз булу, басып торырлык та урын калмау. <b>Борын тыгу </b>Берәр эшкә, сүзгә кирәкмәгән җирдә урынсыз катышу, тыгылу, кысылу. <i>Бала-чагасына кадәр зурлар эшенә борынын тыгып йөри. </i>А.Алиш. <i>Аңа гел йөрергә, бөтерелергә, һәркемнең кесәсенә, кызыксынып, борын тыгарга булсын. </i>Г.Мөхәммәтшин. <b>Борын чәйнәшү </b>Үзара тарткалашу, даулашу, сугышу. <i>Мал өчен, корсак өчен бер-берсенең борыннарын чәйнәшәләр дә алар. </i>Һ.Такташ. <b>Борын чөерү </b>Кем белән дә булса мөнәсәбәтне өзү, кемнән-нәрсәдән дә булса читләшү. <b>Борыны белән күкне сукалый (сөрә) </b><i>мыск. </i>Бик каты масаеп, борынын югары чөеп йөрү. <b>Борыны гына утырып калу </b>Бик нык ябыгу, тире белән сөяккә калу. <i>Соңгы вакытта болай да аның борыны гына утырып калган иде</i>. Г.Әпсәләмов. <b>Борыны кипмәгән </b><i>кимс. </i>Тәҗрибәсе җитәрлек түгел, яшь-җилкенчәк, тәҗрибәсез. <i>Турысын әйткәндә, борының да кипмәгән. </i>Т.Гыйззәт. <b>Борынын тарту (тартып тору) </b>1) Нәрсәдер өмет итү; 2) Кыюсызланып, гаебен танып тору. <i>Малай, борынын тартып, курка-курка, нәрсәдер мыгырдый, ләкин җавап бирә алмый. </i>С.Бакиев. <b>Борынын төшерү </b>1) Күңелен төшерү; 2) Артык узынган, кәперенгән кешегә чик кую. <i>Бик күпне сыпырды инде, әзрәк борынын төшермәссеңме икән, шәкертләр көрәшергә оста булалар алар. </i>М.Гали</p></p>
</table>
</body>
</html>