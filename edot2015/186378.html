 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЯК </b> I  <i>и</i>.  <b>1. </b>1) Кеше, кош һәм кайбер җанварларның басып йөрү өчен хезмәт итә торган әгъзасы; очлык. <i>Хәлимнең --- аякларында менә дигән солдат итекләре иде. </i>Г.Гобәй.<i> Шулчак --- башына кара кәпәч, аякларына күн итекләр кигән базык гәүдәле берәү, төркемнән аерылып, кунаклар янына ташланды</i>. Җ.Рәхимов. <i>Рахит бик азып киткәндә, баланың хәтта тышкы күренеше дә үзгәрә: башының формасы бозыла, күкрәк читлегенең түбәнге өлеше киңәя төшә, аяклары кәкрәя</i>. Өегез ямьле булсын</p><p>2) Ясалма аяк, протез. <i>Күннән, агачтан, резиннан миңа аяк ясадылар</i>. Г.Ибраһимов. <i>Ике якка асылынып торган җирән мыегы, киң кырыйлы салам эшләпәсе, вак шадрасы, хәтта агач аягы да килешле булып күренде аңар</i>. Г.Гобәй</p><p>3) Урындык, өстәл, кәнәфи кебек җиһазларның, суыткыч, телевизор кебек электр приборларының, төрле механизмнарның идәнгә, җиргә һ.б.ш. бастырып, терәп куя торган җайланмасы. <i>Шунда хуҗа кеше өченче өстәлдән тегү машинасын идәнгә куйды да, аякларын тиз генә кисеп, ике өстәл арасына китереп куштылар.</i> И.Зарипов</p><p><b>2. аягында</b>,<b> аякта </b><i>хәб. функ. сөйл. </i>1) Аяк өстендә</p><p>2) Йөри алырлык, йөрерлек хәлдә</p><p> ◊ <b>Аягы авыр </b><i>к. </i><b>авыр аяклы</b>.<b> Аягы җиңел </b>1) Бик җиңел хәрәкәтле, йөреше җитез булган кеше турында әйтелә; 2) Бер кеше килгәннән соң, аның артыннан тагын кеше яисә кешеләр килеп кергән очракта әйтелә. <b>Аягы җиңел булсын</b> Яңа эш башлаганда, я берәр эш вакытында, яисә авыру янына кем дә булса килеп киткәндә, яхшы теләк формасында әйтелә. <i>Эшнең башы әйбәт күренә, аягың</i> <i>җиңел булсын, килен! </i>Г.Бәширов. <b>Аягы җиргә тимәү </b>1) Бик тиз, бик кызу йөрү; 2) Дәртләнеп, күтәренке күңел белән йөрү. <b>Аягы кабер якасында </b>Үлеме якынлашкан, үлем алдында. <b>Аягы кая басканны белмәү </b>1) Бик зур куанычтан, сөенечтән сикереп, йөгереп, атлыгып йөрү; 2) Эш бик күп, кызу булганлыктан, тиз-тиз йөрү, очынып-атлыгып тору. <b>Аягына егылу </b>1) Кемне дә булса олылау, аны ихтирам итү, аңа табыну; 2) Ялыну-ялвару, гафу үтенү. <b>Аягына сыер басмаган </b>Яшь, бернинди тәҗрибәсе дә юк, дөнья күрмәгән. <i>Шуннан соңгыларын инде малай хәтеренә нык сеңдергән булса кирәк, калганнарын адәм аңларлык итеп сөйли. Аягына сыер баскан шул.</i> Җ.Рәхимов. <b>Аягын дагалау </b>Нинди дә булса эшкә тарту, эшләргә ризалату, күндерү.<b> Аягын кыскарту </b>Кемне дә булса даими йөргән җиреннән туктату; кая да булса йөрүен тыю, биздерү. <b>Аягыннан алып (тотып) селексәң дә, бер тиен төшми </b><i>к. </i><b>аягыннан алып (тотып) селексәң дә булмый</b>. <b>Аягыннан алып (тотып) селексәң дә булмый </b>1) Бик надан, томана, юньсез кеше турында әйтелә; 2) Ач хәерче. <b>Аягыннан алып (тотып) селексәң дә чыкмый </b><i>к.</i><b> аягыннан алып (тотып) селексәң дә булмый</b>.<b> Аягын санап атлый </b>Бик салмак йөрешле, атлар-атламас йөрүче, ялкау. <b>Аягың төкле булсын</b> Килен төшкәндә, йортка бәрәкәт, муллык, бәхет һ.б.ш. алып килсен, дигән теләк белән әйтелә. – <i>Килен, аягың төкле булсын, гомерең озын булсын, бәхетең мул булсын, – дип каршы алды аны каенанасы Гайнисә түти. </i>М.Хәсәнов. <b>Аягы уңу </b>Кемнең дә булса эш башлавыннан, эшкә килеп кушылуыннан әлеге эшнең уңуына, уңайга китүенә ишарә ясап әйтү. <i>Киленнең аягы уңмады, ахры, ел да яңгырлы туры килде, эшләр дә бәрәкәтсез. </i>А.Шамов. <b>Аягы черегән</b> Абынып, бәрелеп-сөртенеп, бик әкрен йөри торган кешегә карата әйтелә. <i>[Сәхипҗамал абынып егылгач, Җамали:] Һәй, аягың черегән нәрсә! </i>А.Әхмәт. <b>Аяк асты</b> 1) Атлап бара торган юл, бара торган җир. <i>Аяк асты чистартылган, шар тәгәрәтерлек тигез. </i>Х.Хәйруллин. <i>Яз җиткән булуга карамастан, иртәнге суыкта аяк асты коп-коры, айгыр җилдертә, аягы җиргә тияр-тимәс оча. </i>И.Гази; 2) Кеше күп йөри торган ыгы-зыгылы урын, юл өсте, кеше күз алды.<i> Кайсы анда аяк астына көлтә ташлады? </i>Г.Бәширов; 3) Кимсетелгәннәр турында. <i>Гареп-шәрык милләтенә караганда, безләр булып торып калдык аяк асты. </i>М.Гафури. <b>Аяк астына салу </b>1) Кемнең дә булса үтенечен, сүзен, киңәшен, кисәтүен игътибарга алмау, тыңламау; кемне дә булса санламау. <i>Аннары, үзегез беләсез, әни сүзен дә аяк астына салып булмый. </i>Ф.Хөсни. <i>Яшем җитмештән ашты, бер генә баламның да сүземне аяк астына салганы юк.</i> К.Тимбикова; 2) Кемне дә булса бәхәстә һ.б.ш., хурлыклы рәвештә җиңеп, өскә чыгу; 3) Берәр нәрсәне әрәм-шәрәм, исраф итү; нәрсәнең дә булса кадерен белмәү. <b>Аяк астына салып таптау </b><i>к. </i><b>аяк астына салу</b>. <i>Ирләрне ир иткән дә хатын, аяк астына салып таптаган да хатын, дип дөрес әйткәннәр.</i> Б.Камалов. <i>Бер көнне ул сине күккә чөя, икенче көнне аяк астына салып таптый.</i> Н.Фәттах. <i>Минем мәхәббәтемне аяк астына салып таптаган Әминә, бәлки, мине оныткандыр. </i>Т.Миңнуллин.<i> [Бәдри:] Микалай [патша] тарталага киткән. Аның сурәтләрен аяк астына салып таптадык. </i>X.Кәрим. <b>Аяк астына салып калдыру </b><i>к. </i><b>аяк астына салу</b>. <b>Аяк астына тезләнү</b> Нәрсә дә булса сорап, нинди дә булса үтенеч белән бик нык ялыну, ялвару турында. <i>[Мәҗит:] Мин ул «КамАЗ»ны главаның аяк астына тезләнеп, ялварып сорап алдым.</i> Д.Салихов. <b>Аяк астында аунау </b>Буйсыну, бәйле булу. <i>Әгәр дә мәгәр егетең минем аягым астында аунап ятмаса, исемем Хәдичә булмасын, минәйтәм.</i> М.Хәсәнов. <b>Аяк астында (арасында) буталу</b> Кемгә дә булса комачаулау, эшсез буталып йөрү. <i>Хатын-кызлар табын әзерләргә кереште, ә бала-чага, үзләренә урын чамалап, аяк астында буталды.</i> И.Зарипов. <i>[Мәрхәбә] Иң элек шунда аяк арасында файдасызга буталып йөргән назлы килен Гыйззелбанатны моннан матурлап куды. </i>Г.Ибраһимов. <b>Аяк астында гына </b>Якында, ерак яшерелмәгән булу. <i>Салихларга нәрсә, алар әле Тиле бояр хәзинәсенең аяк астында гына икәнен белмиләр.</i> Р.Хафизова. <b>Аяк астында (арасында) йөрү </b><i>к.</i> <b>аяк астында (арасында) буталу</b>. <b>Аяк астында (астына) таптау</b> <i>к. </i><b>аяк астына салу</b>. <i>Шайтан абый, сүземне аяк астында таптамагыз инде, бүгенгә китеп торыгыз инде.</i> М.Миншин. <i>Аларның барысының да сәбәбе, «низам» дигән булып, башка падишаһларга ияреп китеп, шәригатьне аяк астына таптау, имеш.</i> Г.Исхакый. <b>Аяк астында туфрак булу</b> Берәр нәрсә хакына үзеңне корбан итү, баш иеп, буйсынып яшәү. <i>Кызым, иреңнең сүзеннән чыкма, аяк астында туфрак бул! </i>Ф.Әмирхан. <b>Аяк астыннан чыгу </b>Уйламаганда килеп чыгу, юк кына сәбәп аркасында, көтмәгәндә барлыкка килү (бәла, бәхетсезлек). <i>Ул бәлаләр дә көтелмәгән җирдән – --- тәмам аяк астыннан килеп чыкты. </i>Ак юл. <b>Аяк асты нык булу</b> Тотрыклы позициядә тору, шик, икеләнү туарлык сәбәпләр булмау. <i>– Аллага шөкер, – диде [Шәмгун], аяк астының ныклыгын сизеп һәм шатланып. </i>А.Шамов. <b>Аяк атларга да ирек бирмәү </b>Бернәрсә эшләргә дә ирек бирмәү, юл куймау, бик каты эзәрлекләү. <b>Аяк атлау </b>1) Кая да булса бару, кая да булса керү, каян да булса чыгу. <i>Менә шулай сәфәргә аяк атлаган сәгатьтә, тагын хат килеп төшмәсме! </i>Г.Ибраһимов; 2) Билгеле бер вакыт арасы бетеп, икенчесенә күчү, икенче вакыт арасына чыгу турында; 3) Нинди дә булса эштә, өлкәдә нәрсәгә дә булса ирешү, билгеле бер эшчәнлек күрсәтә башлау. <i>Фән дөньясына аяк атлау. </i><b>Аяк атлар урын юк </b>Кеше бик күп булып җыелу яисә теләсә нәрсә таралып яту аркасында, бик тыгыз, кысан булу. <b>Аяк атлар хәл булмау </b>Бик нык ару, бик нык хәлсезләнү. <b>Аяк (та) атлатмау</b> Кемнең дә булса килеп йөрүен туктату, кемне дә булса кертмәү, китермәү, кем белән дә булса араны тәмам өзү. <b>Аяк әрәм итү</b> Бушка, кирәкмәгәнгә аяк талдырып йөрү. <i>[Хәтмулла карт:] Әй карчык, шунда аяк әрәм итеп йөримме соң! Инде моңа кадәр дә кеше көлдереп йөрдем... </i>Г.Гыйльман. <b>Аяк баскысыз </b>1)<i> к.</i> <b>аяк атлар урын юк</b>; 2) Аяк асты пычрак, баткак булу. <b>Аяк (та) бастырмау </b><i>к. </i><b>аяк (та) атлатмау</b>. <i>– Әллә нинди мимеч хатынны ияртеп кайтса, йортыма аяк бастырмыйм! – диде Мәрьям әби, кодрәтләнеп.</i> Хәйдәр. <i>Анысы, тәртипкә салып бетергәч, монда чит кешедән кадак кактыру түгел, аяк та бастырмаячаксың</i>. М.Хуҗин. <b>Аяк басу </b><i>к. </i><b>аяк атлау</b>. <i>Аның тырма тотуына, аяк басуына кадәр ниндидер бер нәфислек, үзенең җырларындагы шикелле бер матурлык бар. </i>Г<i>.</i>Бәширов. <i>Алдагы ел өчен азык әзерләү хәстәренә язга аяк басу белән үк керешербез. </i>Ә.Еники. <i>Урамга аяк басу белән, Шамил очрады.</i> Х.Хәйруллин. <i>Әтиебез сугыш ярасыннан үлгән иде, әнидән калган иске йортка аяк бастык.</i> Р.Низамиев. <i>Иң югары дәрәҗәгә аяк басты. </i>М.Гафури. <b>Аяк җиргә тимәү</b> 1) Җитез булу, кызу-кызу йөрү, йөгерү турында. <i>Сулы вә пычрак урамнардан кайтып килгәндә, гүя аякларым җиргә дә тими очып барам. </i>Ш.Камал; 2) Билгеле бер эчке дәрт, күтәренке күңел белән йөрү. <i>Күзләре ут яна, аягы җиргә тими, очып кына йөри инде менә. </i>М.Хәсәнов. <i>Йөрәгендә ялкын арта, Бер дә кимеми иде. Атлаганда, аяклары Җиргә дә тими иде. </i>М.Җәлил. <b>Аяк ите ашалу</b> Бик күп йөреп, аяклар ару, тәмам эштән чыгу. <i>Күпме телефон шалтырады, күпме аяк итләре ашалды, күпме нервы кырылды, ләкин нәтиҗә булмады. </i>Социалистик Татарстан. <b>Аяк итен туздыру</b> Бушка, файдасызга, кирәкмәгән эш артыннан йөрү. <i>Юк, җаным, йөрмә фалчыга, Туздырма аяк итең. Ышан син! Хатлар алдамый; Аерылу, беләм, читен... </i>Г.Латыйп. <b>Аякка бастыру</b> 1) Авырудан терелтү, сәламәтләндерү. <i>Әй апа, фермада эшләмәсәк тә, без бит аңгыралар түгел, бер сыерның елга бер генә бозау китерүен беләбез, әле анысын да аякка бастыруы кыен.</i> К.Тимбикова. <i>Әле балалар да кечкенә, аякка бастырасы бар, дип уйлый.</i> Рифә Рахман; 2) Тормышны материаль яктан яхшырту, эшне юлга салу, нормаль хәлгә китерү. <i>Закир, бәхетең зур икән, башкортның бурлы биясе атаңны аякка бастырды. </i>Г.Ибраһимов; 3) Төзекләндерү, торгызу, нормаль эшләтә башлау. <i>Тегеләргә тиз генә куян фермасын аякка бастыру өчен такта кирәк булган. </i>М.Хәсәнов. <i>Соңыннан --- яңа эшләр, яңа бурычлар: хуҗалыкны аякка бастыру, авыл хуҗалыгын күтәрү, яңа шәһәрләр, яңа заводлар салу.</i> А.Шамов; 4) Нинди дә булса эшкә кузгату, оештыру. <i>Мин капчыкларны тулай торакка илтеп куйгач, милицияне аякка бастырам.</i> М.Юныс. <i>Монда --- яңа типлар да аякка бастырылган, болар – һәрбер яңалык хәрәкәте вакытында консерваторлык карашларын алга сөреп килгән картларның яшәрүе, Октябрь дулкыннары белән чайкалып, аларның да көрәш диңгезенә керүләре... </i>Г.Нигъмәти; 5) Кузгату, тынычлыкны бозу, борчу. <i>– Кыңгырау тавышы ишетелүгә, «Николай Иванович килә» дип, Арсланбигебез бөтен өйне аякка бастырды, – дип көлә-көлә сөйләде өй хуҗасы. </i>Җ.Тәрҗеманов. <b>Аякка басу</b> 1) Авырудан соң сәламәтләнеп йөри башлау, аяклану. <i>Дустының шулай тиз аякка басуына шатлану хисе йөрәген биләп алды.</i> Ф.Латыйфи. <i>Ләкин бүген, генә әле терелеп аякка баскан Мөршидә апа өендә сыйланырлык нәрсә бар соң? </i>Н.Дәүли; 2) Материаль яктан тормыш яхшыру; авырлыкларны җиңү. <i>Илле өченче елда безнең колхоз, мәсәлән, чынлап торып аякка басты.</i> Х.Хәйруллин; 3) Нинди дә булса әһәмиятле эшне үтәү өчен актив кузгалу, күтәрелү.<i> Берме, икеме кешенең колагына салынган бу сүз, яшен тизлеге белән, телдән телгә күчә, бөтен татар аякка баса. </i>Ә.Фәйзи. <b>Аякка бәйләгән таш кебек</b> Алга китәргә, үсәргә мөмкинлек бирми, бәлки артка гына сөйри торган берәр кеше яки нәрсә хакында әйтелә. <i>[Сәйфи] Колхоз аягына бәйләгән таш кебек, гел шулай артка сөйри, аның аркасында оятка калырга туры килә. </i>Г.Бәширов. <b>Аякка егылу</b> Ялынып, ялварып, гозерләнеп, нәрсәдер сорау, гафу үтенү яки хисләрен белдерү. <i>Мин елаганмын, Шаһбазның аягына егылып, гафу үтенгәнмен. </i>Г.Ибраһимов. <i>Мескеннәр, шатлыкларыннан нишләргә белмичә, елый-елый рәхмәтләр әйтеп, безне кочарга, үбәргә тотындылар, хәтта аякларыбызга егылдылар. </i>А.Шамов. <b>Аякка калку </b>Басу, аякка күтәрелү. <i>Утырыштагы кешеләрнең күпчелеге, аякка калкып, ораторның фикерләренә кушылуларын белдереп, бик озак кул чаптылар. </i>К.Тинчурин. <b>Аяк калмау</b> <i>к. </i><b>аяк ите ашалу</b>. <i>[Хәдис:]</i> <i>Трактор частьлары эзләп аягым калмады, кайсыгыз күрде?</i> А.Вергазов. <b>Аякка торгызу </b><i>к. </i><b>аякка бастыру</b>. <b>Аяк киенеп кую</b> Алдан ук әзерләнү, әзерлек чарасы күрү. <b>Аяк киенү</b> <i>к. </i><b>аяк киенеп кую</b>. <i>Эшнең җитди төс алуы мөмкин. Моны белеп торыгыз һәм алдан аяк киенегез. </i>А.Расих. <b>Аяк кыздыру </b>Чабышкыны йөгерткәләп, ат чабышына әзерләү.<b> Аякны озын сузу</b> Иркенәю, иркен яшәү. <i>Чөнки Шәвәлинең чүлмәк сатудан килгән барлы-юклы акчалары аякны ул кадәр озын сузарга мөмкинлек бирмиләр. </i>С.Рафиков. <b>Аяк очына гына басып</b> Бик әкрен генә, сиздермәскә тырышып. <i>Һәнүз, аяк очына гына басып, ачык ишек кырыена килде дә Заман картның сүзенә колак салды.</i> Х.Хәйруллин. <i>Ул, кепкасын кулына тоткан килеш, аяк очларына гына басып, ишеккә таба атлады. </i>М.Әмир. <b>Аяк өсли</b> Ашык-пошык, утырмыйча, аягүрә генә (<i>сөйләшү, эшләү</i>). <i>Эш безгә килеп терәлгән икән, димәк, мәсьәлә аяк өсте генә хәл ителә торган түгел.</i> Ф.Сафин. <i>– Ә мин көттем, – диде нарком, аяк өсли калган килеш миңа югартыннан карап.</i> Ә.Гаффар. <b>Аяк өсте </b>1) Аякка басып торган хәлдә, аяк өсте торып.<i> Ирләрнең бер өлеше, утырып та, аяк өсте дә, сыра, коньяк, аракы тәмен татыйлар. </i>Ш.Камал; 2) Гел дә утырып тормыйча, ашык-пошык. <i>Екатерина Павловнаның эш вакыты булганга, аяк өсте генә сөйләштеләр. </i>Г.Әпсәләмов. <b>Аяк өсте (өстеннән) генә </b><i>к.</i><b> аяк өсли</b>. <b>Аяк өсте (өстеннән) йоклап йөри </b><i>к. </i><b>аяк өсте (өстеннән) йоклый</b>. <i>Кешнәгезче, кешнә, тулпарларым, Аяк өсте йоклап йөргәннәрнең Куркуыннан Ярылыплар китсен йөрәге</i>. Р.Ягъфәров. <b>Аяк өсте (өстеннән) йоклый</b> 1) Акрын кымшанып, эше юньле килеп чыкмый, таркаулыгы, булдыксызлыгы күренеп тора; 2) Артык ваемсыз, гамьсез, пошмас булу. <b>Аяк өстенә тору</b> 1) Басу; 2) <i>к. </i><b>аякка калку</b>. <b>Аяк өстендә булу</b> 1) Йокламау, йокыдан тору, уяу булу; 2) Бар нәрсәгә әзер тору, һәрнәрсәне әзер хәлдә көтү. <i>Рәгыйнә генә һаман аяк өстендә булды, өстәл тирәсендә кайнашты, ашарга кыстады.</i> Р.Хисмәтуллин. <b>Аяк өстендә йөрү</b> Гел аякта булу, йөреп тору, утырмау, ял итмәү. <i>Тәүлек буе аяк өсте йөрерлек, шәп, ләззәтле итеп ашатып куя ул председательне.</i> М.Мәһдиев. <b>Аяк өстендә килеш </b><i>к. </i><b>аяк өсли</b>. <i>Анасы белән икәү капка төбендә аяк өстендә килеш кенә сөйләшеп торганда, Мәликә, тәрәзәдән башын чыгарып, Рәүфәне чакырды. </i>А.Шамов. <b>Аяк өстеннән </b><i>к.</i><b> аяк өсте</b>.<b> Аяк сузу </b>Үлү, вафат булу. <i>Инде аяк сузам, дигәндә, чып-чын зәмзәм суы булды ул миңа.</i> Р.Вәлиев.<i> Сәлимҗан мин кайткан көнне үк аягын сузачак.</i> Т.Миңнуллин. <i>Монда синең әнкәң ачтан аяк сузды, атаң исән, әле генә, сукрана-сукрана, тимерлеккә китте. </i>Г.Ибраһимов. <b>Аяк суыту</b> Чабыштан соң, чабып килгәннән соң, атны арлы-бирле йөртү. <b>Аяк табанын ялау </b>Бик нык ялагайлану.<i> Сез райкомда, райисполкомда эшләүчеләрнең аяк табаннарын ялыйсыз. </i>Т.Миңнуллин. <b>Аяктан егарлык </b>Шаккатырырлык, искиткеч. <i>Шуңа күрә, аны телдән яздыру өчен, бик аяктан еккыч фактлар кирәк булачак иде.</i> Ш.Маннур. <i>Ә син бик матурлап, аяктан егарлык итеп, эскизыңны яса. </i>М.Маликова. <b>Аяктан егу</b> 1) Хәлсезләндерү, хәлдән тайдыру. <i>Моннан берничә ел элек, авылга кайткач, авыру аяктан екты мине.</i> Р.Вәлиев; 2) Материаль яктан авыр хәлгә төшерү. <i>Аның теге мактаулы мөгезсез сыерының – тизәк авыруыннан, сабан туйларында иң шәп сөлгене эләктерә торган ак кашкасының эч авыруыннан үлүләре дә аны аяктан екмады. </i>К.Тинчурин; 3) Рухи төшенкелеккә бирелергә мәҗбүр итү, мораль яктан авыр хәлгә төшерү. <i>Ләкин фронтның бик авыр һәм мәкерле шартлары аны аяктан ега.</i> Р.Ишморат; 4) Эшне бозу; артка сөйрәү. <i>[Сәлахиев:] Син бөтен Волга буенда беренче үрнәк саналган совхозны аяктан егарга маташасың. </i>Г.Ибраһимов; 5) Үлемгә сәбәп булу турында. <i>--- ачлык, иң башлап, аны аяктан екты. </i>К.Нәҗми; 6) Зур комачау булу, эшли алу мөмкинлегеннән мәхрүм итү. <i>Ул тагын да яхшы уйнар иде, телсезлеге аяктан ега. </i>М.Гафури.<b> Аяктан еккыч </b><i>к. </i><b>аяктан егарлык</b>. <b>Аяктан калу </b>1) Берәр төрле сәбәп аркасында аяксыз калу, аяклар параличлану; 2) Күп йөреп, аяклар бик нык ару, тәмам йөри алмаслык хәлгә килү. <b>Аяк тартмау</b> Кая да булса барырга яисә берәр эш башларга җыенганда, уңышсызлык, күңелсезлек булыр кебек шик туу, башларга икеләнеп тору. <i>[Заһитның] Нигәдер, пристаньга да аягы тартмады. </i>М.Әмирханов. <i>Габдулла абзый, аягы бик үк тартмаса да, башка йөкчеләрдән калмады. </i>Ф.Хөсни. <b>Аяк тарту</b> Кая да булса барырга теләү. <i>Аяклары кардәшләренә таба тартты, ә күзләрен Микәйнең көмеш ука сыман елык-елык килеп торган мамыкка төрелгән, гайрәтле гәүдәсеннән аера алмады.</i> Р.Мөхәммәдиев. <b>Аяк терәп</b> Бик нык каршы торып, артык нык каршылык күрсәтеп. <i>Тик Гата аяк терәп каршы тора.</i> Р.Хафизова. <i>Мөнирә бүләкне алмаска аяк терәп каршы тора.</i> М.Хәсәнов. <i>Үзе дә, аяк терәп, өйләнмәскә тырыша: «Яшь гомерләр ике килми, белегез кадерләрен!» – дип, авызын гына ера.</i> Ф.Шәфигуллин. <b>Аяк терәп сөйләшү</b> Курыкмау, үз сүзендә нык тору; үзеңнең дөреслегеңә тулысы белән ышанып сөйләшү. <i>Шәкертләр мәдрәсәдәге уку һәм тормыш тәртипләрен, кычкырып, курыкмый тәнкыйть итә башлыйлар. Хәмидулла абзый белән аяк терәп сөйләштеләр. </i>Ә.Фәйзи. <b>Аяк төбе </b>Бик якында, ерак түгел. <i>Биш-ун адым атласаң, аяк төбеңнән генә иген кыры башлана.</i> Р.Низамиев. <b>Аяк үрә </b><i>к. </i><b>аяк өсте</b>. <i>Анда кереп, аяк үрә генә төрле нәрсәләр капкаладылар, аяк үрә генә марҗа шоколад [ашады], Шәмсетдин чәй дә эчте.</i> Г.Исхакый. <b>Аяк хакы </b><i>к. </i><b>аяк ялы</b>. <b>Аяк чалу</b> 1) Атлап яки йөгереп барган кешенең аягына аркылы берәр әйбер яки аякны куеп абындырып егу. <i>Әмма Шамил аннан җитезрәк булып чыкты: --- күз ачып йомган арада, аны аяк чалып екты.</i> З.Фәтхетдинов. <i>Нәкъ шул чакта «Стриж», киң иттереп атлап баручы Әшрәфкә аяк чала да, үзе күздән дә югала.</i> Казан утлары; 2) Кемнең дә булса эшенә аркылы төшү, эшенә комачаулык ясау, төрле тоткарлыклар барлыкка китерү. <i>Ләкин язмыш аяк чала һәрчак безгә.</i> Н.Фәттах. <i>Иптәшләренең һәр уңышыннан көнләшә, төртмә телләнә, кешегә аяк чалырга гына тора.</i> Р.Хафизова. <i>Бергә гомер иткән дусларны да, Аяк чалып йөргән дошманны да Бәяләргә тормыш өйрәтә. </i>М.Галиев. <b>Аяк ялы </b>Берәр җиргә барып йомыш үтәгән, эш башкарган өчен бирелә торган акча яки берәр әйбер, «чәйлек»</p></p>
</table>
</body>
</html>