 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖИЛПЕНҮ </b> <i>ф.</i> 1) Канат кагу; талпыну, очып китәргә омтылу. <i>Чыпчык шундук җилпенеп очып киткән</i>. Әкият. <i>Канатлары ныгый башлауга, кошчыклар да җилпенәләр, тар оядан иркен, очсыз-кырыйсыз күккә талпыналар. </i>И.Салахов</p><p>2) Нәрсә дә булса эшләргә тырышу, берәр хәрәкәт ясау. <i>Сәлим, биек кузлага салган юан бүрәнә өстендә, канатларын җәйгән бөркет шикелле, җилпенеп-җилпенеп, пычкыны салмак кына йөрткәндә, Вәли астан әтисенә булыша. </i>М.Галәү. <i>Кулындагы каурый каләм дә, очарга җыенган кош кебек, бер талпынып ала. Берара туктап кала, шунда ук, җилпенеп, тагын кузгала. </i>М.Госманов</p><p>3) Җиңелчә генә җилфердәп, селкенеп тору; тибрәнү. <i>[Ул] Җилдә җилпенеп шытырдаган зәңгәр брезент куышы эчендә, тәбәнәк, тар прилавкасы артында басып тора</i>. М.Маликова.<i> Абзыйның кара калын кашлары сикерешеп, борын яфраклары җилпенеп, күзләре очкынланып китте.</i> Г.Гомәр.<i> Мич каршында өелгән саламда мәтәлчек атабыз, ялкын телләренең талпына-талпына җилпенүен карап, ләззәт кичерәбез. </i>Казан утлары</p><p>4) Кемгә яки нәрсәгә дә булса юнәлтеп, кискен кул хәрәкәте ясау. <i>Оркестр каршында җилпенү</i></p><p>5) <i>күч</i>. Талпынып алу, күңел ашкыну, иләсләнү, хискә бирелү. <i>Шигырь дә бит каләм белән түгел, күңел түрендә җилпенгән былбылларның канат очы белән языла. </i>Казан утлары</p><p> <b>Җилпенә башлау </b>Җилпенергә тотыну. <i>Анда, оркестр артындагы бөтен диварны иңләп-буйлап, гүяки салават күпере калыкты, һәм ул, музыка тирбәлешенә буйсынып, җилпенә башлады</i>. М.Маликова</p><p> <b>Җилпенеп алу </b>Бераз, кыска вакыт эчендә җилпенү. <i>Белә ул, шатлыкның бик кыска вакытлы икәнен дә, икенче көн тагын дөнья куласасының басасын да белә, әмма шатланып ала, селкенеп, җилпенеп ала</i>. Т.Миңнуллин.<i> Сагышлы көйләр көйләп, Кошлар күк канат кагынып, Бер җилпенеп аласың</i>. Х.Касыйм</p><p> <b>Җилпенеп китү </b>Кинәт җилпенә башлау. <i>Мөнәвәрә аккош кебек назлана, тургайлар кебек җилпенеп китә, аңардан нәфислек, садәлек, хатын-кыз мөлаемлыгы ташый иде</i>. Г.Ахунов</p><p> <b>Җилпенеп кую </b>Кыска вакыт эчендә, бер тапкыр җилпенү. <i>--- иске бүрегенең бер колакчыны үрә катып тора; икенчесе, шиңгән әрекмән яфрагы шикелле, шәлперәеп төшкән. Атлаган саен, канат каккандай җилпенеп куя</i>. М.Хәсәнов</p><p> <b>Җилпенеп тору </b>Бертуктаусыз җилпенү. <i>Кыска пәлтәсенең төймәләре ычкынган, ул селтәнгән җайга, кып-кызыл галстугының ике очы җилпенеп тора</i>. Ф.Сафин</p></p>
</table>
</body>
</html>