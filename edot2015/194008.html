 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖЕБЕТҮ</b>  <i>ф.</i> 1) Каткан әйберне суга яки башка сыеклыкка салып йомшарту яки изү. <i>Ашыйсым килсә ---, кухнядагы икмәк катыларын суда җебетәм дә шулар белән тамагымны туйдырам. </i>Ш.Камал. <i>Төрле механизмнар ярдәмендә, су көче белән балчыкны җебетәләр. </i>Г.Лотфи. <i>[Сукбайлар] Җәелеп китеп сөйләшмичә генә, каткан ипи телемнәрен җебетә-җебетә, шулпа чөмерделәр</i>. Г.Гыйльманов</p><p>2) <i>махс. </i>Тире, сүс, җитен һ.б.ш. нәрсәләрне эшкәртү алдыннан, билгеле бер вакытка суда яки башка сыеклыкта тотып йомшарту. <i>– Җәйгә чыксаң, баса җебетергә, җитен чылатырга тилмереп торасың: су табып булмый… – диде бер ак сакаллы карт. </i>И.Гази. <i>[Йосыф] --- кабыкны күлдә җебетеп, мунчала каезлады</i>. А.Гыйләҗев</p><p>3) Чылату, юешләндерү. – <i>Әнә анда кыйбладан болыт кузгалды, болай зарланып утыра торгач, без арышны җебетмик, чәчәрсең аннары, – дип, кулына көрәк алып, [Сафа] арышны суыра башлады. </i>М.Гали. <i>Яңгыр бик вак ява --- вак су бөртекләре битләрне кытыкландыра, күз эчләренә керә, әмма өсне җебетми. </i>Ш.Камал. <i>--- тугызынчы класс малайлары, пискультурадан кайткач, чаңгыларын морҗа артына куйганнар. Завыч шул класста укытып ята, чаңгыдан кар эреп, морҗаны җебетә</i>. М.Мәһдиев</p><p>4) <i>з.-сыз </i>Аяк асты пычрак хәлгә килү, изрәтү. <i>--- бу араларда көннәр әйбәт тора әле, – дип куйды ул. – Кайчакларны бер җебетеп, бер туңдырып аптырата</i>. А.Хәсәнов</p><p>5) <i>з.-сыз </i>Көннәр җылынып, кар эри башлау турында. <i>Март башларында җебетә</i></p><p>6) <i>күч. </i>Исерткеч эчемлек тәэсирендә изрәү, ою. <i>Эчемлек көчле, тамырларга тиз йөгерде. Яралыларны бик тиз җебетте. </i>Казан утлары</p><p> <b>Җебетә башлау </b>Җебетергә тотыну. <i>Кыш үтеп, көннәр җебетә башлагач, мине язгы чәчү кампаниясе буенча авылга җибәрделәр. </i>М.Әмир. <i>--- текә ярларны су инде җебетә башлаган һәм, чарасын күрмәсәң, бер-ике елдан утраудан колак кагуың да бар иде</i>. А.Тимергалин</p><p> <b>Җебетә төшү </b>Беркадәр (бераз) җебеткән хәлгә килү. <i>Иртән туң иде. Әле генә җебетә төште. </i>Х.Сарьян</p><p> <b>Җебетеп алу </b>Беразга, берникадәр җебетү. <i>1960 елларда Хрущев властька килгәч, шәхес культы чорын язучылар бераз яктырта башласа да, ул «җебетеп алу чоры» бик тиз узды</i>. Ф.Яруллин</p><p> <b>Җебетеп бетерү</b> Тәмам, бик нык җебетү.<i> Карчык, як-ягына карана-карана, иртәдән бирле учында йөртеп, тирдән җебетеп бетергән бер төргәк акчаны килененә сонды</i>. А.Гыйләҗев</p><p> <b>Җебетеп җибәрү </b>Тиз арада, кинәт кенә җебетү. <i>Көн урталары якынайдымы, аяк астын тагын җебетеп җибәрә, яшь боз эреп юк була. </i>Г.Бәширов. <i>Юл авыр: көндез җебетеп җибәргәндә, туң балчык арба көпчәкләренә ябыша. </i>В.Нуруллин. <i>Катырып та җибәрә көннәр, җебетеп тә җибәрә</i>. Р.Сибат</p><p> <b>Җебетеп кую </b>Алдан җебеткән хәлгә китерү. <i>Үзем дә сизмәстән: – Иртән керләрне дә җебетеп куярга кирәк, – дип әйтеп ташлаганмын. </i>Х.Сарьян. <i>Гөмбәләрне исә алдан ук суда җебетеп куярга кирәк</i>. Э.Кәлимуллина</p><p> <b>Җебетеп ташлау </b>Кинәт, бик нык җебетү. <i>Белә иде хатын, алдан күрә: коньяк аны җебетеп ташлаячак!.. </i>З.Хөснияр</p><p> <b>Җебетеп тору </b>Әле, хәзер җебетү</p></p>
</table>
</body>
</html>