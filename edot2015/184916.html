 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЛТЫН</b>  <i>и.</i>  <b>1.</b> 1) <i>хим.</i> Сары яки кызгылт сары төстә, авыр, йомшак, чүкүгә бирелүчән затлы металл, химик элемент (сәнәгатьтә, медицинада, ювелир әйберләр ясау эшендә һ.б.да киң кулланыла). <i>Минем беркайчан да алтын күргәнем юк.</i> Р.Хафизова</p><p>2) <i>тар</i>. Шундый металлдан коелган акча. <i>Алтын булгач, докторын да, алласын да, мулласын да, патшасын да сатып алып була икән шул.</i> Г.Ибраһимов. <i>Кадер-хөрмәтенең соңында бу мөритнең каршына йөз илле алтын китереп бирделәр</i>. Идел // Гомумән акча мәгънәсендә. <i>Саф көмештин җырларымны Җырламыйм алтын өчен</i>. Ш.Бабич</p><p>3) Шундый металлдан эшләнгән затлы ювелир әйберләр. <i>[Дамир:] Шәһәргә килгәндә, ул кызның бете дә юк иде. Ә</i> <i>хәзер танымыйсың. Колагы, һәр бармагы саен – алтын.</i> Д.Салихов. <i>Соңра хуҗа, алтыннарын акчага әйләндереп, атасыннан калган өйне җимереп, яңа өйләр салдырып, бөтенләй башка тормыш белән тора башлады.</i> Мирас</p><p>4) Гомумән байлык. <i>Минем атам, мирас итеп, Алтыннар калдырмаган</i>. Ә.Ерикәй</p><p>5) Шуңа манылган ефәк җеп</p><p>6) Алтынлы яки алтын төсендәге буяу. <i>Үтә күренмәле юка чынаяк китегенең нәфис бизәкләре өстенә --- алтын белән нәрсәдер язган булган, ләкин, заман үтү белән, сүзләре ашалып беткән иде</i>. Г.Гобәй</p><p>7) <i>күч. </i>Яхшы, күркәм сыйфатларга ия булган; игелекле, изге күңелле яисә коллектив өчен бик кадерле булуы белән башкалардан аерылып торган кеше. <i>Бер түгел, ун матай алып бирәм, дисәләр дә, барыбер, Хаҗи малае булмас идем мин. Минем үз әтием алтын!</i> З.Хөснияр. <i>Кеше түгел, алтын син, Мәрьям!</i> Х.Хәйруллин </p><p>8) <i>күч</i>. Кадерле, бик кирәкле, әһәмиятле әйбергә карата кулланыла. <i>И</i> <i>туганым, алтыннарның алтын түгеллеген, ә дөньяның – кояш, урман-кыр, су-дәрьяларның – чиксез кадерле алтын икәнлеген без бик соңлап, кабер якасында гына аңлыйбыз икән шул! </i>Р.Хисмәтуллин</p><p>9) <i>күч</i>. <b>алтыным, алтынкай </b>Кадерләп, иркәләп һәм яратып әйтелә торган мөрәҗәгать сүзе. <i>Сибай абый: «Я, булды, алтыным, булды», – дип кабатлый.</i> Р.Хафизова. <i>Өйләнешкәч, көннәрдән бер көнне Гөлмәрьям Габдрахманын иркәли-иркәли генә болай диде: – Алтыным! Үзең беләсең, хатын-кыз йорт җанлыклы була</i>. Р.Хисмәтуллин. <i>«Улым, алтыным минем, ничек яшисең, ничек гомер итәсең?» – дип сорый шикелле</i>. Н.Дәүли. <i>[Матэ:] Барыгыз, бар, чибәркәйләр, барыгыз, алтынкайлар.</i> З.Зәйнуллин</p><p><b>2.</b> <i>с. мәгъ</i>. 1) Алтыннан ясалган, алтыннан коелган. <i>[Җангали хан:] –</i> <i>Алтын чүмеч кая, нигә көмештән саласың, – дип, бавырчыны орышып ташлады.</i> М.Хәбибуллин. <i>Сания туган көненә Рәшат Галиевич алып биргән йөзек кашы хәтле генә алтын сәгатенә карады</i>. Х.Хәйруллин. <i>[Замир] «Туйга чаклы төзәлер», – дип өстәмәкче иде дә, кире уйлады, алтын тешләрен ялтыратып алу белән чикләнде.</i> Т.Галиуллин</p><p>2) Алтынга манылган; алтын йөгертелгән; алтын белән язылган. <i>Аның өстендә – инәдән-җептән генә чыккан бик килешле хәрби кием, җилкәләрендә алтын укалы өлкән лейтенант погоны иде</i>. Ш.Маннур </p><p>3) <i>Сары </i>сүзе янында килеп, ялтырап торган сары төсне белдерүче тезмә сыйфатлар барлыкка китерә (мәс.<i>, алтын сары</i>, <i>алтынсыман сары, алтынга тартым сары</i>)</p><p>4) Ботаника, зоология һәм минералогия атамалары составында килеп, тезмә терминнар ясый (мәс., <i>алтын балык, алтын кондыз, алтын корсак, алтын камчы</i> һ.б.)</p><p>5) <i>күч</i>. Алтын төсле, ялтырап торган ачык сары төстәге; алтынсыман. <i>Куе болыт арасыннан ай чыгып, бодайларны алтынга манды. </i>Г.Гобәй.<i> [Кояшның] Алтын нурлары көмеш бөркеттәй һава лайнеры канатларында уйный иде</i>. Х.Хәйруллин. <i>Ләкин озын, сылу керфекләр артына яшеренгән шаян күзләргә нәкъ шул алтын чәчләр мең матурлык, бетмәс тылсым өсти</i>. В.Имамов</p><p>6) <i>күч</i>. Бик яхшы яклары, уңай сыйфатлары белән аерылып торган; уңган, булдыклы. <i>Нәсимә, аның сүзен җүпләп: – Алтын егет... – диюгә, ул тагын --- хатны Нәсимәгә бирде</i>. К.Нәҗми. <i>Дөньяга күзеңне ачып бер карасаң, менә нинди икән бит ул хатын-кызның тезләнеп табынырдай алтын заты!</i> В.Имамов </p><p>7) <i>күч</i>. Табышлы, файдалы, төшемле. <i>Без инде үзебезнең байлыкларның, нефть һәм газларның нинди алтын мал икәнен бик яхшы аңладык.</i> Р.Хисмәтуллин. <i>– Диңгезчелек, Норочка, алтын һөнәр, – диде Феликс, кызның фикерен инкяр итеп.</i> М.Юныс</p><p>8) <i>күч</i>. Сагынып искә ала торган, рәхәт, күңелле, кадерле. <i>Ничек итеп онытыйм туган ягымны, анда узган алтын балачагымны?! </i>И.Юзеев</p><p>9) <i>күч</i>. Бик акыллы, мәгънәле, әһәмиятле, игътибарга лаек. <i>– Сүзләрең</i> <i>– алтын! – диде егет, аның белән килешеп.</i> Р.Сибат. <i>– Алтын сүзләр сөйлисең бит, Хәкимҗан абзый, – диде ул.</i> В.Нуруллин. <i>Ул чагында, шул минутларда, күрәсең, Илшадия бөек педагогның алтын сүзләрен онытып җибәргән булгандыр.</i> Б.Камалов</p><p><b>3.</b> <i>хәб. функ</i>. Бик әйбәт, бик яхшы; мөһим. <i>Шуңа күрә --- дәшмәвең – алтын</i>. Р.Кәрами</p><p> ◊ <b>Алтын алмам</b> Балаларга карата иркәләп, кадерләп, яратып әйтелә торган мөрәҗәгать сүзе. <i>[Бәдәр малайларга:]</i> <i>«Әйдәгезче, былбылларым... Мин сезне бер җиргә алып барыймчы, алтын алмаларыма керпе күрсәтимче...»</i> А.Гыйләҗев. <b>Алтын багана</b> 1) Кадерле, кыйммәтле, бик кирәкле кеше. <i>Күпме вакыт Гомәр абзыйсын – инде яше алтмышны узып барган, халык арасында абруй-дәрәҗәсе булган гыйлем иясен, нәселләренең алтын баганасы саналган мөхтәрәм затны тыңлап утыра.</i> Ф.Сафин; 2) Ныклы терәк, тотып (туплап) торган зат яки нәрсә. <i>[Дубасов:] Монархия – Россия өчен алтын багана.</i> Р.Ишморат. <i>Авылның алтын баганасы булган ун миллионнан артык крестьянны, «кулаклар» дип, бер гөнаһсыз килеш төрмәләргә утырталар, Себергә сөрәләр.</i> Ватаным Татарстан. <b>Алтын балык</b> Кемнең дә булса теләкләрен тормышка ашырырлык мөмкинлек. <i>Тәвәккәллә, алтын балык бер генә тапкыр эләгә, ычкындырмаска тырыш!</i> Ф.Сафин. <b>Алтын балык тоткандай</b> <b>булу</b> Бик нык шатлану, куану, сөенү. <i>Алтын балык тоткандай булды Ибраһим Гашигуллович.</i> А.Вергазов. <b>Алтын башлы</b> Сәләтле, талантлы; якты һәм матур уйлы. <b>Алтын бәһасе тору </b><i>к.</i><b> алтын бәясе тору</b>. <i>Менә-менә бу тирене кара син, кара-кара, җем-җем итә, көмеш тә көмеш, бу да – көмеш, алтын бәһасе тора</i>. М.Хәбибуллин. <b>Алтын бәясе</b> Алтынга тиң, бик кыйммәтле, кадерле, әһәмиятле. <i>– Күрик әле, нинди була икән ул андый алтын бәясе кеше, – дип шаяртып кычкырды арткы рәттән кайсыдыр.</i> М.Хуҗин. <b>Алтын бәясенә йөрү</b> <i>к.</i> <b>алтын бәясе тору</b>. <b>Алтын бәясе тору</b> Алтын кебек югары бәяләнү, үз бәясеннән кыйммәтрәк тору, кыйммәткә төшү. <b>Алтын бәясенә төшү</b> Бик нык кыйммәткә төшү, күп акча сарыф ителү. <i>Ничәмә-ничә мең чакрым юллар, диңгез-елгалар кичеп монда килгән һәм алтын бәясенә төшкән бу җиһаз ни хәлдә икән?</i> Р.Кәрами. <b>Алтын белән күмү </b><i>к. </i><b>алтынга күмү</b>. <i>Асылгәрәй улым, җанымны кыйма, гомереңә җитәрлек алтын белән күмәрмен үзеңне!</i> Х.Хәйруллин. <b>Алтын белән язу</b> <i>к.</i> <b>алтын хәрефләр белән язу</b>. <b>Алтын боҗра</b> Яшәеш, тормыш итү өчен тудырылган барлык уңайлыклар, шартлар. <i>Әлеге кызлар үзләренең алар өчен әти-әниләре махсус уйлап тапкан алтын боҗра эчендә икәнлекләрен беләләр.</i> З.Хөснияр. <b>Алтын бөртегем</b> Балаларга карата кадерләп, иркәләп, яратып әйтелә торган мөрәҗәгать сүзе. <i>– Үземнең улым, үземнең алтын бөртегем! – диде ул, горурлык белән.</i> Ф.Сафин. <b>Алтынга күмү </b>Алтынны күп итеп, мул итеп бирү; зиннәттә, байлыкта, муллыкта яшәтү. <i>Аннары аның йонлач кулларын үбә-үбә ялвара башладым: – Мәрхәмәтле бул, харап итмә; алтынга күмәрмен үзеңне, и кодрәтле вә гыйззәтле Иблис әфәнде!</i> З.Мәхмүди. <b>Алтын гасыр</b> Дәүләт, фән, әдәбият, сәнгать һ.б.ш. тарихында чәчәк аткан чор. <i>Гораций һәм Вергилий поэзия өлкәсендә «алтын гасыр» вәкилләре дип танылалар</i>. К.Гыйззәтов. <b>Алтынга (да) табып булмый</b> 1) Акча түләп тә эзләп табылмый торган; 2) Кыйммәтле, бик кирәкле (кеше, зат, һөнәр иясе турында). <b>Алтынга яллану</b> Нинди дә булса эшне күп акча алу шарты белән башкарырга алыну. <b>Алтын запас</b> <i>к. </i><b>алтын фонд </b>(<i>1 мәгъ</i>). <b>Алтын кагыйдә</b> Җәмәгатьчелек тарафыннан аксиома дәрәҗәсендә кабул ителгән һәм кешеләрнең үз-үзен тоту тәртипләрен билгели торган әхлак кагыйдәләре җыелмасы. <i>Монысы – яңа кешелекнең һәр әгъзасы өчен алтын кагыйдә!</i> Р.Фәизов. <b>Алтын көз</b> Көз айларында (сентябрь, октябрь) агач яфраклары ачык сары, кызгылт сары, янып торган кызыл һ.б.ш. төсләргә кереп чуарланган җылы, аяз вакыт. <i>Чын мәгънәсендә алтын көз булды.</i> Т.Нәҗмиев.<b> Алтын кул(лы)</b> Оста, сәләтле, булдыклы. <i>Әтисе, минем бабай була инде, алтын куллы кеше.</i> Т.Нәҗмиев. <i>Моңардан Ингель Наузинның алтын куллы булуын күрделәр.</i> Х.Камалов. <i>Ул, ничектер, бу кешене телгә алып: «Бөек кеше, алтын куллы кеше!» – дигән иде.</i> Р.Мирхәйдәров. <b>Алтын мая</b> Хәзинә, берәр нәрсәнең нигезен тәшкил иткән кыйммәтләр. <i>Кайчандыр Мәрҗани тарафыннан башланган кулъязма мирасыбызны җыю һәм өйрәнү юнәлеше С.Вахиди эшчәнлегендә элегрәк чорларда күрелмәгән нәтиҗәләргә иреште һәм гомуммәдәни фондыбызның алтын маясына керде</i>. М.Госманов. <b>Алтын таулар вәгъдә итү</b> Тормышка ашмастай вәгъдәләр бирү. <i>Халидә, телдән алтын таулары вәгъдә итмәсә дә, йорт һәм хуҗалык кирәкләрен күңеленнән бик нык кайгыртып, алар турында уйланып йөри иде.</i> Ф.Хөсни. <i>Аларга бүген нинди дә булса вазифа башкарырга кеше кирәк икән, бернәрсә алдында да туктап калмаячаклар, алтын таулар вәгъдә итеп булса да, кешесен табып, шул урынга китереп куячаклар.</i> Ф.Сафин. <b>Алтын төп(ле)</b> <b>(булу)</b> Керемнең бетмәс-төкәнмәс, иксез-чиксез күп табыш бирә торган чыганагы булу турында. <b>Алтын туй</b> Ир белән хатынның, гаилә корып, бергә тормыш итә башлауларына илле ел тулган дата. <b>Алтын фонд</b> 1) Дәүләтнең кыйммәтле металл коелмалары яки тәңкәләр фонды; 2) Әһәмияте зур булган, халык күңелендә сакланган һәм югары бәяләнгән сәнгать әсәрләре, әдәби әсәрләр тупланмасы. <i>Югыйсә, ул мәхәббәт булмаса, гасыр дәвамында сәхнәләребез түрендә, күңелләребез түрендә яшәүче, сәнгать хәзинәсенең алтын фондын тәшкил итүче --- җырлар туар иде микән?! </i>Мин сине ничек яраттым. <i>«Шүрәле» балеты --- күпмилләтле совет музыкасының алтын фондында урын алды.</i> Н.Юзиев. <b>Алтын хәзинә</b> <i>к. </i><b>алтын фонд </b>(<i>2 мәгъ.</i>). <i>Булган гомерендә халкына хезмәт күрсәтүдән башканы белмәгән, әдәбиятыбызның алтын хәзинәсен тәшкил итәрлек әсәрләр калдырган шәхеснең якты рухы каршында баш ияр өчен туган мөмкинлек иде бу!</i> Э.Шәрифуллина.<b> Алтын хәрефләр белән язу (басу)</b> Кемнең дә булса исемен тарихка кертү, мәңгеләштерү. <b>Алтын эчендә йөзү</b> Бик бай, мул тормышта яшәү. <b>Алтын юбилей</b> Илле яшь тулу белән бәйле дата. <i>2003 елның гыйнварында Рәхимҗан Хөсәенов алтын юбилеен билгеләп үтте.</i> Т.Нәҗмиев</p></p>
</table>
</body>
</html>