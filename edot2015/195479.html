 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИЗГЕ </b> <i>с.</i> <b>1</b>. 1) <i>дини </i>Бар гомерен Аллага багышлаган һәм, үзе вафатыннан соң, дингә ышанучыларның яклаучысы дип игълан ителгән, тормышы дин тотучылар өчен үрнәк булып торган, Аллага якын (зат, әүлия, пәйгамбәр турында). <i>Изге Иван, бүреген эзләп, тау арасына барды. </i>М.Җәлил. <i>Шушында сурәтләнгән Изге Мария сине ялгыш адымнардан, кызулыктан, дошманнарың үченнән сакласын. </i>В.Имамов. <i>Инде минем бер шигем дә калмады, тәкъсир, син чын мәгънәсендә изге зат, олы акыл иясе икәнсең! </i>Ә.Еники // Бик динле, диндар, тәкъва; суфи. <i>Патша сараенда бер изге Аллаяр карт торган. </i>Т.Гыйззәт</p><p>2) <i>дини </i>Бар нәрсәдән дә өстен көчкә ия булган, илаһи. <i>Аның изге фатихасына сәдакаларын бирделәр. </i>М.Гафури. <i>Гөнаһсыз йөзләрең иртәнге таң шәүләләредәй нурлы, әйткән сүзләрең изге догалардай шифалы бит синең. </i>Г.Бәширов. <i>Татьяна әби күп еллар буена беркатлы һәм ышанучан кешеләрне үзенең ишегалдындагы коедан чиләк белән алган «изге» су белән «терелтеп» килгән. </i>Дин һәм көнкүреш</p><p>3) Гыйбадәтләр, табынулар белән бәйләнгән (гадәттә гыйбадәт кылу урыннары һәм кайбер дини бәйрәмнәр алдында даими эпитет булып йөри). <i>Нур балкышын җырлап килгән изге гает. </i>Ш.Бабич. <i>Ә син, вечерга барып, --- кулакларга да изге бәйрәм алдында тел тидерәсе булма. </i>Ш.Камал. <i>Безнең җиребез өстендә изге гает көнендә --- кояш карап тора. </i>М.Әмир</p><p>4) Башкаларга һәрвакыт ярдәм кулы суза торган, яхшы, киң күңелле. <i>Әйе, ул бу минутта безне аңлап, безне бер-беребезгә димләүче изге күңелле яучыбыз иде. </i>Ә.Еники. <i>Ул бу вакытта --- 7 бала алып үстергән изге хатын – Порлаумер ханым турында уйлады. </i>Г.Гобәй. <i>Үз тирәсендә нинди мәрхәмәтле, изге җанлы кешеләр барын белмидер дә әле… </i>Г.Бәширов</p><p>5) Яхшы теләктә булып, чын күңелдән эшләнгән, башкаларга яхшылык китерә торган. <i>Сарьян абыйсы Нәфисәнең тормыш күгендә үзенең изге эшләре белән гел яхшылыкка өнди. </i>Г.Бәширов. <i>Агач, куаклар утырту элек-электән иң изге гамәлләрдән саналган. </i>А.Хәсәнов. <i>Изге юлда җаным фида: мин сезнең калканыгыз булыр идем. </i>Ә.Еники</p><p>6) Үз-үзен тотышында һәм тормышта тел-теш тидермәслек, пакь, саф күңелле. <i>Аның әдәплелеге, тыйнаклыгы, үзен тота белүе алдында иң изге кешеләр дә тез чүгәрләр иде. </i>А.Шамов. <i>Шундый изге хатыннарның пычрак кеше булуларына мин дә ышанмыйм. </i>Т.Гыйззәт. <i>Хаҗи әфәнде – ул әүлия шикелле изге кеше. </i>Ш.Камал</p><p>7) <i>күч. </i>Бөек, гүзәл, саф. <i>Аларның уйлары үзләренчә изге булган кеби, үлүләре дә изгеләрчә иде. </i>Һ.Атласи. <i>Аның күңелендә гомер буе кулы эштән бушамаган, ару-талуны белмәгән --- зур изге мәхәббәт – уллык мәхәббәте ташый иде. </i>Г.Әпсәләмов. <i>Без бу изге халык гадәтен үтәү өчен урындыкларга утырдык</i>. Г.Минский</p><p>8) <i>күч. </i>Җанга якын, газиз, хөрмәтле, кадерле. <i>Безнең татар халкы гомер-гомергә икмәкне изге нәрсә дип санаган. </i>Н.Дәүли. <i>Алар өчен изге бернәрсә дә юк. </i>М.Маликова. <i>Изгеләрдән дә изге иманга кизәнәсез икән, бик нык ялгышасыз, ай-һай нык ялгышасыз… </i>Ф.Сафин</p><p>9) <i>күч. </i>Хаклык, гаделлек, бәйсезлек өчен алып барыла торган (сугыш, көрәш турында). <i>Шатландыра язмыш күңелне, кавыштырып ирек-сердәшкә, багышлармын калган гомерне ирек өчен изге көрәшкә. </i>М.Җәлил. <i>Азатлык һәм хаклык өчен булган иң гадел һәм иң изге сугыш бу. </i>Ә.Исхак. <i>Бу изге сугышта бөтен халык катнашырга тиеш. </i>Г.Гобәй</p><p>10) <i>күч. </i>Кул сузарга ярамый торган, кагылгысыз. <i>Колхоз милке ул – җәмәгать милке, изге милек, аны әрәм-шәрәм итү һич тә ярамый. </i>А.Шамов. <i>47 нче размерлы гигант аякларына киеп йөргән ау итекләре – һәммәсе изге реликвия сыман саклана</i>. Р.Мөхәммәдиев</p><p><b>2. </b><i>и. мәгъ. дини </i>Бөтен гомерен Аллага багышлап, үлгәннән соң дингә ышанучыларның яклаучысы дип игълан ителгән, тормышы дин тотучылар өчен үрнәк булып торган, Аллага якын зат. <i>Ул изгеләрне вә аларның тормышларын иң зур максат итеп күрә --- торган булды. </i>Ф.Әмирхан. <i>Әгәр үлчәүнең бер ягына бөтен пәйгамбәрләрне, бөтен изгеләрне салсак… Мөхәммәд ягы тартачак. </i>Г.Гобәй. <i>Изгеләр тормышы тасвирланган күп риваятьләрдә изгеләрнең түземлелек, сабырлыгы мактала. </i>Л.Шәйдуллина</p><p> ◊ <b>Изгедән явыз туган</b> <i>сөйл. тирг. </i>Ачулану, тиргәү сүзе. <b>Изгедән явыз туган нәрсә</b> <i>сөйл. тирг. к.</i> <b>изгедән явыз туган</b>. <b>Изге киселү</b> Яхшы күңелле, изге булып күренергә тырышу, дингә мөкиббән булып кылану. <i>Ачыктан-ачык фәхешханә тотып та, [Миһри җиңгинең] изге киселеп утыруына ачу килеп китте</i>. Ә.Фәйзи. <b>Изге сәгать</b> Күптән, бик озак көтелгән мөкатдәс вакыт, бөек мизгел. <i>Сукты безнең изге сәгать – Бөек җиңү сәгате</i>. Ә.Ерикәй. <b>Изге сәгатьтә </b>(<b>сәгатьләрдә</b>) Эшлисе эш алдыннан эшнең уңышлы килеп чыгуын теләп әйтелә; хәерле сәгатьтә. – <i>Никахыгыз изге сәгатьләрдә укылган булган. Дөньяда вә ахирәттә бәхетле булыгыз, – диештеләр.</i> Г.Бәширов. <i>Аның: «Изге сәгатьләрдә, Ходаем», – дип пышылдавыннан, --- мин барысын да аңлап алдым.</i> Н.Гыйматдинова. <i>Изге сәгатьтә, кенәз, Ходай Тәгалә берүк сине хәер-фатихасыннан гына ташламасын</i>. В.Имамов</p></p>
</table>
</body>
</html>