 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ВА’К-ТӨЯК</b>  <i>с. </i> <b>1</b>. 1) Күләме, микъдары зур булмаган; вак. <i>Вак-төяк китаплар басылып бетте.</i> Г.Тукай.<i> Сайрап торган вак-төяк кошлар туктадылар. </i>Г.Тукай. <i>Иртән торгач, ул казан астына вак-төяк такта яргалады.</i> Ш.Камал. <i>Иртәгәсен колхоз автобусын белештеләр, Хәернисаның йорт-җирен, вак-төяк кош-кортларын Исламгалигә ышандырып, Әхтәм-Жораны шәһәргә алып киттеләр. </i>М.Мәһдиев</p><p>2) Башкалар белән чагыштырганда, күләме дә, әһәмияте дә әллә ни зур булмаган. <i>Бу арада кулга төшкән вак-төяк китапларны укып маташам</i>. Г.Исхакый. <i>Татар янында сандал һәм вак-төяк нәрсәләр ята</i>. М.Фәйзи</p><p>3) Зур булмаган, күп көч түкми торган, тиз генә эшләнә торган. <i>Беркөнне колхозның вак-төяк эшләрендә йөрүче корма кызларга бригадир яңа нәрәт кушты. </i>Н.Гыйматдинова</p><p>4) Кече яшьтәге. <i>Чатыр янына вак-төяк бала-чага җыелды. </i>М.Фәйзи</p><p>5) Түбән яки уртача хактагы, кыйммәте булмаган (гадәттә кечерәк әйберләр турында). <i>Сабира карчык үлгәч, балалары вак-төяк әйберләрне күршеләргә таратты. </i>Ч.Әхмәтова</p><p>6) <i>күч. </i>Җәмгыятьтә дәрәҗәсе түбән булган, зур урын тотмаган. <i>[Мәхмүт] Үзенең, хәзрәт белән, вак-төяк кешеләр аңламый торган зур мәсьәләләр хакында сөйләшеп утырганын белдерә.</i> М.Гафури</p><p>7) <i>күч. </i>Әһәмиятсез, игътибарга алырлык булмаган. <i>Алар арасында вак-төяк сүз алышудан башка аерым аңлашу булмады. </i>И.Гази. <i>Аны вак-төяк эш белән генә берәр җиргә җибәрмиләр.</i> Р.Мирхәйдәров. <i>Аның уйларын сизгәндәй, Бәһрәмия дә, балаларга гына вак-төяк сүз катып, тынып калды.</i> Ә.Баянов</p><p><b>2.</b> <i>җый</i>. <i>и. мәгъ. </i>1) Күләме ягыннан чагыштырмача кечкенә, игътибарга лаек булмаган җанлы-җансыз нәрсәләр, бөтен ваклы-төякле кирәк-ярак. <i>Таза, нык келәтләрдә чәчүлек тә саклана, фураж да, колхоз кирәк-ярагына җыелган башка вак-төяк тә шунда иде.</i> А.Гыйләҗев</p><p>2) Нечкәлек, бик кечкенә ваклыклар, детальләр.<i> Нури карттан бөтен эшнең вагы-төягенә чаклы сөйләтмәкче була.</i> М.Гафури<i>. Димәк, аның белән, ныклап, барлык вак-төякләренә кадәр ачыклап сөйләшергә кирәк.</i> А.Расих.<i> Ул [Регина] әтисеннән күзәтүчәнлеккә, вак-төякне хәтердә калдыруга һәм үҗәтлеккә өйрәнгән иде.</i> Т.Галиуллин</p><p>3) Әһәмияте зур булмаган мәсьәлә, эш-хәл, вакыйга һ.б.ш. <i>Сүзне тормыштагы вак-төякләргә борырга туры килде. </i>А.Шамов. <i>Хатынының тормыш вак-төякләре белән борчыганын ул бер дә яратмады.</i> М.Мәһдиев</p></p>
</table>
</body>
</html>