 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖАНЛЫ </b> <i>с.</i> <b>1</b>. 1) Җаны булган, тере, исән. <i>Аннан соң «институт» – үзе бер абстракт төшенчә, оешманың кабул ителгән атамасы булса, аның эчтәлеген җанлы, канлы, нинди генә акыллы яисә ахмак булса да, бу фани дөньяда бер генә тапкыр яши торган кешеләр билгели. </i>Т.Галиуллин. <i>Маш миңа һәрвакыт җанлы, алай гына да түгел, олы җанлы, миһербанлы, тылсымлы, бөек бер шәхес булып тоелды. </i>М.Мәһдиев</p><p>3) Көчле тәэсир итә, уй-фикер уята торган. <i>Без шагыйрьләрдән менә шул идеяләребез өчен булган көрәштә аерым бер хезмәтне үти ала торган җанлы шигырьләр сорыйбыз. </i>Һ.Такташ. <i>Гомәрне кыстау, аның ашау-эчүе турында сорашу белән җанлы сөйләшү башланды. </i>Ә.Еники</p><p>4) Чын; табигый. <i>Алар [китаплар] белән бергә бабайларның уй-фикерләре, шатлык һәм моңнары, зирәк тәҗрибәсе һәм кайгы-хәсрәтләре дә мәңгегә югала. Бабайларның җанлы авазларын, «тере сүзләрен» болай югалту гаять аяныч, әлбәттә. </i>М.Усманов. <i>Әдипнең җанлы сүзе, кәлимәсе, үткен гыйбарәсе --- укучының йөрәгенә, китап сүзенә караганда, тизрәк барып җитә. </i>Т.Галиуллин. <i>Ботаника бакчаларында сирәк очрый торган үсемлекләрнең җанлы коллекцияләре булдырыла. </i>Биология</p><p>5) Тасвирлы, образлы, чынбарлыкка туры килгән, тормышчан. <i>Шагыйрь тарихи, ярым легендар Сөембикәнең кешелекле, тормышчан, җанлы образын тудыруга ирешкән. </i>Т.Галиуллин. <i>Утыз сигез яшьлек автор --- метафора белән юмористик фикерләүгә таянып, сәхнәгә җанлы типларны, авыр сугыш шартларында үзләре булып кала алган яшьләрне күтәрә. </i>Идел<i></p><p></i>6) Кайбер исемнәрдән соң килеп, шул исем белән аталган әйберне яратуын белдерә. <i>Җылы күңелле, бала җанлы ана үзе булмагач, әйберләре күзгә күренми, өй эче ташлап чыккан өй кебек күңелсез. </i>Ф.Хөсни. <i>[Тәбриз Мөбарәков] Әдәбиятны бик ярата, белә торган татар җанлы, сәләтле укытучы үзе. </i>Т.Галиуллин. <i>[Хәсән] Сарьян абый якташ җанлы, милләт җанлы кеше иде. </i>Р.Миңнуллин</p><p>7) Үзеннән алдагы сүз белән килеп, шул сүз белдергән сыйфатка ия булуны аңлата. <i>Бары тик бер кеше генә, бары тик уйчан кыз Зәйтүнә генә, шук җанлы Сәфәргалине, ул калдырып киткән «Гөлҗиһан» сабыны белән юынган саен, сагынып искә ала иде. </i>Ф.Хөсни. <i>Лирик җанлы эчкерсез шәхес, талантлы актёр, шигырьгә, гомумән матурлыкка гашыйк иде Котдус ага Кәримов малае. </i>Т.Галиуллин</p><p><b>2.</b> <i>рәв. мәгъ. </i>Чынбарлыктагыча, дөрес итеп, ясалмалылык кертмичә. <i>Шәрәфи картның кызы Газизә, ягымлы кыланышы, уйчан карашлары белән Хәлимәне җанлы гәүдәләндереп, аның исенә төшерә иде. </i>Ш.Камал. <i>Катлаулы булган бу сюжетны композитор Җиһанов музыка телендә зур осталык белән җанлы һәм кызыклы итеп биргән. </i>М.Җәлил</p><p> ◊ <b>Җанлы боҗра </b>Кешеләр уратып алган киртә, кешеләрдән торган тоткарлык, комачау. <i>Тик тыгыз җанлы боҗра аны кысканнан-кыса бара. </i>Х.Камалов. <b>Җанлы корал </b>Кеше ихтыярына буйсынып хәрәкәт итүче кеше турында. <i>Һәммә эшне солдатлардан яшереп йөрткән, тик аларны җанлы корал итеп тотарга өйрәнгән башлыклар бу юлы да бүген нәрсә буласы хакында ләм-мим сүз әйтмәделәр. </i>М.Гафури. <b>Җанлы көч </b>1) Кешеләр һәм эш хайваннары; 2) Хәрби берәмлектәге гомуми сугышчы саны. <i>Дивизиябезнең бер полкы --- [дошманның] ут нокталарын барларга, җанлы көчләрен аныкларга приказ алды. </i>Ә.Айдар. <b>Җанлы курчак </b>Бер нәрсә эшләргә дә хокукы булмаган кеше. <i>Шул вакыт Фәхри, кайтып, үзенең гадәтенчә, мине җанлы курчак кебек шаярта башлады. </i>Г.Ибраһимов. <b>Җанлы мал </b>Мал-туар, йорт хайваннары, терлек белән исәпләнгән байлык. <i>Бер төрле кавем иген чәчә, сукалый, тырмалый, җанлы мал көтә, җимешләр җыя һәм гайреләр. </i>Г.Тукай. <b>Җанлы мәет </b>1) Үләргә хөкем ителгән, үләргә тиешле кеше. <i>[Кара кареталардагы кешеләрнең] Шушы төн эчендә җиргә күмеләчәк җанлы мәетләр булганын сизеп, [солдатлар] алга сикереп чыгардай булдылар. </i>М.Гафури; 2) Үлүгә, бетүгә йөз тоткан күренеш, хәл; 3) Дәртсез, рухы сүнгән, сүлпән кеше. <i>Гүрстандай гамьле авылларда Кыбырдаша җанлы мәетләр. </i>Ш.Бабич. <b>Җанлы мисал </b>Нинди дә булса фикерне, хәлне ачыктан-ачык исбатлый торган факт. <b>Җанлы тарих </b>1) <i>к. </i><b>җанлы шаһит</b>. <i>Әби-бабай – җанлы тарих, Җиргә туганнар күптән; Илдә иң-иң кызык хәлләр Алар булганда үткән...</i> Р.Рахмани; 2) Чынбарлыкта, чынында булган хәлләрнең истәлеге, шуны хәтерләткән әйберләр. <i>Сабит Җумакаевич бик саклык белән генә дәфтәр битләрен актара. Дәфтәр түгел, җанлы тарих битләре. </i>Ә.Маликов. <b>Җанлы тел </b>Халыкның сөйләшү теле, гади сөйләш. <b>Җанлы хәсрәт</b><i> тирг. </i>Имгәк, булдыксыз, бәлале кеше. <b>Җанлы шаһит </b>Булган вакыйганы, хәлне үз күзе белән күргән, шунда катнашкан кеше. <i>Шул ук вакытта без – XX гасырның бәхетсез балалары – халыклар язмышы һәм тарих белән шаяруның, бозуның җанлы шаһитлары. </i>Т.Галиуллин</p></p>
</table>
</body>
</html>