 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖИЛПҮ</b>  <i>ф.</i> 1) Канатны очу өчен хәрәкәтләндерү, селкү. <i>Әллә ничек ак каз, каң-каң --- итеп, канатларын җилпеп кагына. </i>М.Гафури. <i>Әләм уртасына канатларын зәһәр җилпеп очкан шоңкар сурәте төшерелгән</i>. В.Имамов</p><p>2) Талпыну, кагыну, селкеп җибәрү. <i>Ак тулпар, озын ялын җилпеп, муенын алга сузып, борын тишекләрен киңәйтеп очып бара... </i>М.Маликова. <i>[Кошлар] Канатларын җилпеп-җилпеп карый. Сирәгәйгән чылгыйларын саный. </i>Казан утлары</p><p>3) Кулга тоткан әйберне селкү, чайкау. <i>– Нәрсәм белән алыйм мин аларны [билетларны]? – Биктимер чалбар кесәләрен җилпеп күрсәтте. </i>Г.Галиев.<i> Җилпәзәне җилпү</i></p><p>4) Кискен хәрәкәт белән болгау, селтәү. <i>Клара, кыргыйлык һәм нәфислек кушылган хәрәкәт белән, кулларын соңгы тапкыр җилпеде. </i>Ә.Еники. <i>Бакый, кулларын җилпеп, утны сүндерергә азапланды.</i> М.Маликова. <i>Зур оя янына киләсең дә, өстенә кагылмыйча гына, кулыңны җилписең. </i>М.Мәһдиев</p><p>5) Җилгәрү, чүп-чарны җилгә очыру. <i>Җил бераз көчәюгә, Һәдия әби олы капкасын ачып куйды да, җиргә ак җәймәсен җәеп, чиләктәге бодаен җилпеп җилгәрергә тотынды. </i>Г.Галиев</p><p>6) <i>күч. сөйл. </i>Ташлау, тондыру. <i>[Шәкүр] Өелеп яткан тимерләр эченнән берсен эләктереп алды да, күз иярмәслек җитезлек белән, дуңгыз тарафына җилпеде. </i>М.Әмир</p><p> <b>Җилпеп алу </b>Берара, кыска вакыт эчендә җилпү; тиз һәм аз гына җилпү<i>. [Ул] Кочакларга җыенган кеше сыман, бер ихласлык белән, колачларын җилпеп алды. </i>Р.Мөхәммәдиев. <i>Мәҗит, Саттарның һөҗүмен кире каккандай, сыңар кулын канат сыман җилпеп алды</i>. Ф.Сафин</p><p> <b>Җилпеп бетерү </b>Барысын да, тулысынча җилпү</p><p> <b>Җилпеп җибәрү </b>Кинәт җилпи башлау. <i>Җилпеп җибәрә кичке җил Ал челтәр пәрдәләрне</i>. Ф.Кәрим</p><p> <b>Җилпеп кую </b>1) Нәрсәне дә булса, җилпеп, әзер хәлгә китерү. <i>Җәймәләрне, ишегалдына алып чыгып, җилпеп куйдык</i></p><p>2) Бер тапкыр җилпү хәрәкәте ясау. <i>Кайбер чәчәкләргә күбәләкләр ябышып сеңгәннәр дә, аерылырга теләмичә, бары канатларын гына җилпеп куялар. </i>Ә.Еники. <i>Ана казым канат җилпеп куя</i>... А.Хәлим</p><p> <b>Җилпеп тору </b>Бертуктаусыз җилпү. <i>--- көчек, шып туктап, кәкрәйгән койрыгын өскә күтәреп, әле бер якка, әле икенче якка җилпеп тора әнә.</i> Ф.Сафин.<i> Җәйге челләдә, кирәкле төймәгә басуга, җиләс җил битеңә өрә. Әйтерсең сөйкемле япон кызлары синең каршыңда җилпәзәләрен җилпеп тора</i>. Ф.Абдуллин</p><p> <b>Җилпи башлау </b>Җилпергә тотыну. <i>Төшеп җитәрәк, аккошлар муеннарын аска бөктеләр, гәүдәләрен турайтып, канатларын җилгә каршы җилпи башладылар</i>. Г.Хәсәнов</p><p> <b>Җилпи төшү </b>Тагын да бераз җилпү</p></p>
</table>
</body>
</html>