 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КЕСӘ</b>  <i>и</i>. <b>1.</b> 1) Өске киемнең (пальто, чалбар, күлмәк һ.б.ш.), төрле нәрсәләр салып йөртү өчен, эчке яки тышкы ягына тегеп куелган кечкенә янчык. <i>Мин үземчә аңа [апама] киңәш биргән булам: «Ике кесәңә дә авыр таш салып чыкмасаң, үзеңне җил очыртып алып китәр...». </i>М.Юныс. <i>Тирән төпле чалбар кесәмнән йолдызлы сап-сары тимер солдат төймәсе чыгарам да аның күз төбенә сузам: </i>–<i> Менә мондыйны күргәнең бармы? Алтын! Йолдызлы!</i> Ф.Яхин. <i>Галәү костюм кесәсеннән бер уч акча чыгарып миңа тоттырды да поездга таба йөгерде</i>. И.Салахов</p><p>2) Чемодан, портфель кебек әйберләрдә махсус кечкенә бүлекчә. <i>Изаел читтәрәк урнашкан касса тәрәзәсе янына баса, сумкасы кесәсеннән паспортын чыгара</i>. Р.Гаязетдин</p><p>3) <i>күч. сөйл. </i>Күп акча, байлык. <i>Һи, кесәң булсын, тагын табылыр татарның бер кызы! </i>Н.Исәнбәт. <i>Егет булгач егет булсын ул</i> – <i>эше белән дә, киеме-салымы белән дә, кесәсе белән дә. </i>Ф.Хөсни</p><p><b>2.</b> <i>с. мәгъ</i>. 1) Кесәдә йөртерлек, кесәдә һ.б.ш. йөртер өчен җайланган; үзең белән йөртергә кулай булган. <i>Телевизор юк, компьютер һәм кесә телефоннарын әле ишеткән дә юк</i>. Р.Мөхәммәдиев. <i>Германиядән, башка Европа илләреннән килгән солдат посылкалары белән байтак кына төзәтелергә тиешле кесә һәм кул сәгатьләре килә башлады</i>. Ф.Нәкыйпов. <i>Ярты төн уртасында кесә телефоны шылтырады. </i>Н.Гыйматдинова</p><p>2) Күләме, үлчәме ягыннан зур булмаган; үзең белән йөртергә кулай булган. <i>Газета укучылар өчен </i>кесә сүзлеге</p><p> ◊ <b>Кесә бушату </b>Кемнең дә булса берәр әйберен урлау, төрле мәкер, хәйлә белән кеше малын үзләштерү. <i>[Өйрәнчекләре] Синең кебек яклаучысыз ялгыз хатыннарның кесәсен бушата!</i> Н.Гыйматдинова. <b>Кесә бушау </b>Акча бетү. – <i>Ник башта ук күрсәтмәдең? </i>–<i> диде Тотыш, күрәләтә үкенү белән. </i>–<i> Кесә бушады. </i>Н.Фәттах<i>. </i><b>Кесә буш булу</b> Байлык булмау, акча юклык. <i>Кесә буш булса да, кыяфәт хуш</i>. И.Рәмиев. <i>Кесә буш булгач, горурлык та, үз-үзеңә ышаныч та юк. </i>Р.Вәлиев. <i>Казанга Михаил Жванецкий килде. ---. Мондый очрашулар өчен кесәң калын булсын. Ә минем кесә буш та, тишек тә</i>. Казан утлары. <i>Бушрак шул әле кесәң, дустым, Йомшак әле асыл сөягең ---.</i> Ф.Яхин. <b>Кесәгә дә йокмау</b> Бик аз булу (акча тур.). <i>Алманың акчасы кесәгә дә йокмады: ертык-тишек урын күп булгач, акчаны күрми дә калдылар. </i>И.Гази. <b>Кесәгә кереп тормау </b>Сүзгә аптырап калмый торган кеше турында әйтелә. <i>--- Исмәгыйль кытыршы кулларын Зарифның җилкәсенә салды: </i>–<i> Ярар, Зариф энем, исең китмәсен иске чикмәнгә. Ну малай, җавабына да кесәгә кереп тормадың</i> ---. Л.Ибраһим-Вәлиди. Үскәндә Уфаның үзләре яшәгән бистәсендә иң чибәр, зирәк, теремек кызларның берсе булды Галия. Сүзгә дә кесәгә керми, үртәшергә аңа куш. Д.Булатова. <b>Кесәгә керү</b> 1) Кемнең дә булса кесәсеннән акча һ.б.ш. алу, урлау. <i>[Җабир:] Аларны бит әллә кем кесәсенә кереп алмаганнар, шушы авыл кешеләренең тырыш хезмәтенең өлешеннән алар барлыкка килгәннәр.</i> Ф.Яхин; 2) <i>к</i>. <b>кесәгә кереп тормау </b>(сүз өчен). <i>Үзен кыерсыттырмады, кирәк чагында сүзгә дә кесәгә кермәде [Галия]</i>. Л.Ибраһим-Вәлиди. <b>Кесәгә кою </b>Баю; акча, байлык керү. – <i>Юлың уңдымы, ханым? </i>–<i> диде би. </i>– <i>Уңды, би, </i>– <i>диде Алмыш хан.</i> – <i>Моннан соң Чулман Ителгә түгел, минем кесәгә коячак</i>. Н.Фәттах. <b>Кесәгә кулны тыгып </b>Бернинди уй-хәсрәтсез һәм эшсез-шөгыльсез, ваемсыз (йөрү, яшәү)<i>. Берәү эштә «булсын» диеп ут йотып йөри, берәү, кесәсенә кулын тыгып, төтен йотып йөри</i>. Ә.Дусайлы. <b>Кесәгә сугу</b> Нинди дә булса зур чыгым аркасында акчага кытлык булу, акча ягыннан авырлык килү турында. –<i> Сер булмаса, клип төшерү күпмегә кесәгә сукты? </i>– <i>Беренче клип 80 мең сумнан артык булды</i>. Ирек мәйданы. <b>Кесәдә җил уйнау</b> Акча булмау. <i>– Тамагым тук минем, – диде [Талип]</i>. <i>Горур, янәсе. Кесәсендә җилләр уйнаганын белгертми, янәсе.</i> Н.Гыйматдинова. <b>Кесәдә йодрык йөртү </b>Кинә саклау. <i>Ул [Шамил] элеккеге дошманнарыннан үч алу юллары да кормады, кесәсендә йодрык та йөртмәде, аларны эзләп тә йөрмәде, һич юк</i>. Л.Ибраһим-Вәлиди. <b>Кесәдә калу</b> Экономия булу, экономия ясау. <i>--- бер-бер нәрсә сатып алырга тугры килсә, үз-үземә: «Сыбызгыга артык бирмә!» </i>–<i> дия идем дә, акчам кесәдә кала иде</i>. Г.Тукай. <b>Кесәдән йодрык күрсәтү</b> Ризасызлыкны турыдан-туры әйтергә, эшләргә батырлык, кыюлык җитмәү. <i>Милләтнең хокукын кесәдән йодрык күрсәтеп кенә, чәпчеп-кычкырып кына яклап булмый</i>. Р.Вәлиев. <b>Кесә законы</b> Бар нәрсәнең дә акчага, байлыкка корылган, нигезләнгән булуы турында. --- <i>мәчет Тәлгать Таҗетдингә буйсына, татар байлары кесә законына буйсына, Аллаһ законнарына гына буйсынырга теләүче юк... </i>Ф.Бәйрәмова. <b>Кесә калынаю</b> Акча күп җыелу, баю. <i>Гомеремә күрелмәгән хәл – кинәт кесәм калынаеп китте. </i>Ф.Яхин. –<i> Үзең үк әйтеп торасың, ханым: юлың уңган, кесәң калынайган, </i>–<i> диде би</i>. Н.Фәттах. <i>Кесә көн саен калынаеп торганда, нәрсәгә аларга алга киткән сәнәгать, икътисади бәйсезлек, нигә ул азык-төлек куркынычсызлыгы?</i> Ватаным Татарстан. <i>Эше бераз җайланып, кесә калыная төшкәч, [Габделбәр] кассап салдырып җибәрде</i>. А.Расих. <b>Кесә карагы</b> Кесәгә кереп яки вак-төяк урлашып йөрүче кеше; кесәче, картаман. <i>[Прокурор</i>:<i>] Тагын ике кесә карагын тап, милиция капитанына ассистентлыкка алардан да кулай кеше булмас.</i> Р.Мирхәйдәров. <i>Вөҗдансыз кешеләр шигырь язмый. Һәрхәлдә, кесә карагы гимн язганын ишеткәнем юк әлегә</i>. Р.Нуруллин. <b>Кесәне саву</b> Акрынлап берәр кешенең акчасын, байлыгын алып бетерү. <i>[Мәликә картына:] Кесәңне саварга тели торгандыр шул [киленең]. </i>А.Шамов. <b>Кесәне тишмәс</b> «Кирәге чыгар», «файдасы тияр» дигән мәгънәне аңлата (кулга керергә торган байлыктан баш тартмаска өндәгәндә кулланыла); «эчне тишмәс» мәгънәсендә. <i>Шулай итеп, мәгълүм эшмәкәр, авыл җирлеге, район советлары депутаты да, акча кесәне тишмәс дигән принцип буенча эш иткән</i>. Н.Вахитов. <i>Артык керем кесәне төртеп тишми, әбигә күп калмады инде аңа, әби үләр дә бетәр, ә өй бит кала</i>… Безнең гәҗит.<b>Кесә партиясе </b>Һәртөрле вак партияләр турында. <i>Ул [Михалков] шулай ук «беркем һәм бернәрсәне тәкъдим итми торган кәрлә, уенчык, кесә партияләре сәяси көрәш сәхнәсеннән китәргә тиеш» дип саный.</i> Ватаным Татарстан. <b>Кесә саегу </b><i>к</i>. <b>кесә такыраю</b>. <i>Әмма монда да газета-журналлар тирәсендә эшкә урнашу мөмкин булмады, һәркайда кыскартулар бара икән. Шулай көннәр, атналар үтә, кесә саега. </i>Г.Иделле.<b>Кесә сай булу </b>Акча аз булу, акчасызлык. <i>Кесә сай, кул кыска. </i>Мәкаль. <i>Баем, баем, бай гына, Инде кесә сай гына, Ашый алмый май гына</i> ---. Г.Камал. <i>Вакытын табар да идең, кесә ягы сай</i>. М.Бакиров. <b>Кесә сайга калу </b><i>к</i>. <b>кесә такыраю</b>. <i>Кызларын бирәләр байга, туйлары тартыла ике айга, Кесәләре каладыр сайга. </i>Ш.Мөхәммәдев. <b>Кесәсе калын</b> Бай, акчалы кеше турында. <i>Хак, алар [хатын-кызлар] арасында елгырлары бар иде, алар тормышка тиз җайлашты: яшь кызлар үзе карт, ләкин кесәсе калын абзыйлар куенына елышса, урам чатларын «төнге күбәләкләр» сарды</i>. Н.Гыйматдинова. <i>Ә кече улы – Роберты – ничек укырга керде соң? Дуслар булсын дөньяда һәм алар янына бара алырлык якты йөзең, калын кесәң, юмарт кулың!</i> Ф.Яхин. <b>Кесәсенә керү </b>Берәүнең байлыгы, мөлкәте берәр кеше тарафыннан үзләштерелү. <i>Дәүләтнең эре завод-фабрикалары, оешмалары кемнеңдер кесәсенә кереп утырды</i> ---. Н.Гыйматдинова. <b>Кесәсен тикшерү</b> Кемнең дә булса күпме акчасы (байлыгы, мөлкәте) булу, аны ничек тотуы белән кызыксыну. <i>[Галия:] Әй лә, кеше кесәсен тикшермик, Наташа. Теләсә нишләсен.</i> Д.Булатова. <b>Кесәсе юан </b><i>к.</i><b> кесәсе калын</b>. <b>Кесәсе такыр </b><i>к. </i><b>кесә буш булу</b>. <i>Кесәсе </i>такыр булса да, Күңеле миллионер. В.Хәйруллина. <i>[Малай:] Ширбә-әт! Сап-салкын ширбәт! Яңа гына кар базыннан ширбә-әт! Нибарысы өч бакыр, ширбә-әт! Кемнең кесәсе такыр, булыр бер бакыр </i>–<i> ширбәт!</i> Р.Батулла. <b>Кесә такыраю </b>Акча бетү; бөлү. <i>Кесәң такырайса, күршең сукырая. </i>Мәкаль.<b>Кесә такыр булу</b> <i>к. </i><b>кесә сай булу</b>. Өйләнергә минем кесә ягы такыр. Д.Булатова. <b>Кесә талаучы</b> 1) <i>к. </i><b>кесә карагы</b>; 2) Төрле юллар белән кеше малын, акчасын үзләштерүче, башкалар хисабына яшәүче. <i>Монда бар залим тараф, күзгә карап алдаучылар, Башкаларның күзләрен бәйләп, кесә талаучылар. </i>М.Гафури<i>. </i><b>Кесә төбе саегу </b><i>к</i>. <b>кесә саегу</b>. <i>Шәвәлине эчереп, Кесә төбе саекты</i>. М.Саттаров. <b>Кесә файда итү</b> <i>иск</i>. Акча, байлык керү. <i>Ишан килүдән кесә файда итсә дә, күңел файда итмәде, тагы элгәреге кеби бушлык биләде</i>. Г.Исхакый<i>. </i><b>(Үз) кесәсен кайгырту</b> Үз файдасын гына кайгырту, үз ягын гына карау. <i>Угры түрә, урып җыю эшләреннән бигрәк, үз кесәсен күбрәк кайгырта бит ул</i>. Н.Вахитов. <i>Кичә генә партия җитәкчесе булган, илгә тугры хезмәт иткән хуҗа бүген үз кесәсен генә кайгырта башлаган икән, димәк, ул белеп эшли: гайре юлдан дөнья бара алмый!</i> Ф.Яхин.<b>(Үз) кесәсеннән чыгару</b> Үзең түләү. <i>Иң киме </i>–<i> ун мең сумнар акча кирәк булыр. Моның яртысын Сарсымбай үз кесәсеннән чыгарса, калганын башкалар күтәрер</i>. Г.Ибраһимов</p></p>
</table>
</body>
</html>