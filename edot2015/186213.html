 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЧЫ</b>  <i>с.</i>  <b>1</b>. 1) Лимон, миләш, балан, мүк җиләге, серкә кебек нәрсәләрнең тәмен хәтерләтә торган, шундый кискен тәмгә ия булган. <i>Атасы ачы алма ашаса, улының теше камашыр. </i>Мәкаль. <i>Җир җиләге ачы була, Үз вакытында пешмәсә. </i>Җыр</p><p>2) Әрем, борыч, хинин тәме кебек. <i>Ачы дару</i> </p><p>3) Сизү органнарына бик начар тәэсир итә торган, агулы. <i>Парпылый дәдәй, дилбегәне чанадагы саламга ташлап, тәмәкесен төрде, чакма чагып ут кабызды, җил тау битенә ачы тәмәке исе таратты.</i> Р.Батулла</p><p>4) <i>диал. </i>Бозылган, искергән, ачыган. <i>Ачы катык кирәк булса, асраулардан сорарсың.</i> Т.Гыйззәт</p><p>5) <i>диал. </i>Махсус ачытылган. <i>Саҗидәләрнең авылларына баручы бер-бер хатынны ишетсә, ул кичтән үк, авыл сатучысыннан гына он алдырып, ачы күмәчләр сала, биш-алты гына вак бәлеш ясый...</i> Г.Исхакый</p><p>6) <i>диал. </i>Кислотасы артыграк булган (<i>җир, туфрак</i>). <i>Безнең үз колхозыбызда гына да әллә ничә төрле туфрак бар. Берсе ачы аның, берсе төче, дигәндәй, берсе структуралы, икенче төрлесе – тузан гына.</i> Г.Бәширов</p><p>7) <i>күч</i>. Кайгы-хәсрәтле, моң-зарлы, бик күңелсез, бик авыр. <i>Муса аны үзенең ачы хисләр тулган йөрәге белән, яртысын ярып бирердәй үз җаны белән тергезде.</i> Ш.Маннур // Кайгы аркасында булган, кайгы китергән. <i>Элеккеге ачы күз яшьләре хәзергенең тәмле ашларына таммасыннар әле</i>. А.Әхмәт // Каты авыртулы, үзәккә үтәрлек. <i>Тик Борисов шул минутта ук күкрәгендә кинәт бер ачы сызлау сизде</i>. Г.Бәширов</p><p>8) <i>күч</i>. Физик һәм рухи яктан зур түземлек сорый торган. <i>Шул афәттән соңгы беренче елларны ук без, ачлыктан кая барып бәрелергә, кемгә сыенырга белмичә, аптырашып, ачы ятимлекнең ни икәнен татый башладык</i>. Р.Хисмәтуллин</p><p>9) <i>күч</i>. Бик үзәк өзгеч, ярсулы. <i>Аның җеназасын күтәреп чыкканда, нинди ачы тавыш белән: «Бәхил бул, бәхил бул!» – дип кычкырган иде.</i> Г.Исхакый</p><p>10) <i>күч</i>. Бик көчле, үтә яңгырап торган. <i>Авыл һаман үзенең тирән вә тыныч йокысында; тик сирәк кенә кайдадыр берәү ачы сызгырып җибәрә, кемдер өзек кенә җыр көйли дә музыка тартып куя</i>. Г.Ибраһимов</p><p>11) <i>күч</i>. Ачулы, усал, үткен. <i>Назыйр кереп китүгә, Җиһангир тагы ачы сүзләр ата башлады. </i>Г.Ибраһимов </p><p>12) <i>күч</i>. Үткен, көчле. <i>Г.Камал, ачы сатирасы аркылы, буржуа-мещан тормышындагы ваклыкларны, җитешсезлекләрне, тискәрелекләрне рәхимсез тәнкыйть уты астына ала. </i>М.Гали</p><p><b>2</b>. <i>и. мәгъ.</i> 1) Билгеле бер нәрсәләр составында булып, сизү органнарына начар тәэсир итә торган тәм, ис һ.б.ш.</p><p>2) Кислота, селте. <i>Без эшләп чыгарган сабынның ачысы ашаган [синең кулыңны]. </i>Ә.Фәйзи</p><p>3) Кискен авырту, сызлану. <i>Әй казак камчысы, Сыртка тия ачысы. </i>Җыр</p><p>4) <i>күч</i>. Кимсетелүләр тәэсирендә туган халәт, бәхетсезлек, уңышсызлык аркасында булган авыр хис. <i>Илаһының юмарт бүләге – Чатыр тау тәхете бирелгән, Бөеклекнең данын, ачысын Тоемлау бәхете бирелгән</i>. М.Галиев. <i>Вакыт үткән саен, көндәшлек ачысы кимемәсә дә, Сәгыйдәнең ачыга чыдавы арта барды</i>. Г.Исхакый</p><p>5) <i>күч</i>. Төрле газаплар, михнәт, кайгы-хәсрәт тәэсирендә булган авыр хәл. <i>Ачыны татымаган – татлының тәмен белмәс</i>. Мәкаль.<i> Ярый, туган, дөньяның ачысы да булды, төчесе дә булды. </i>Г.Ибраһимов</p><p><b>3</b>. <i>рәв. мәгъ</i>. 1) <b>ачыга </b><i>диал. </i>Ачытып, чүпрә салып. <i>Мәләкәс сөйләшендә «йывача – раштуага каршы кичтә, сарыклар күп булсын дип, арыш оныннан ачыга мич төбендә пешерелә торган бавырсак» дип күрсәтелә.</i> Г.Мөгътәсимова</p><p>2) Үзәк өзгеч итеп. <i>Шулвакыт кинәт Алтынчәчнең ачы кычкырган тавышы ишетелә. </i>М.Җәлил</p><p><b>4</b>. <i>хәб. функ</i>. Зәһәр, усаллык, явызлык белән тулы. <i>Келт-келт итеп, Гөлкәй көлеп куйды: «Ай-һай телең ачы, Харис!» – дип.</i> М.Җәлил</p><p> ◊ <b>Ачы белән авызлану</b> 1) Авыр, газаплы, михнәтле тормышта туу, үсү. <i>Василий ачы белән авызланды. Шактый озак татыды ул ачыны. </i>А.Гыйләҗев; 2) Телгә ачы, усал булу. <b>Ачы сабак </b><i>к. </i><b>ачы тәҗрибә</b>. <i>Киртә ватып алга ыргылырга маташканнарны, җәмгыятьнең язылмаган законнарын бозып, серне читкә чәчкәннәрне, телләренең урыннарын белмәгәннәрнең чәчрәп егылып төшүләрен Асаф күреп торды, күрде дә ачы сабак алды.</i> Р.Батулла. <b>Ачы су </b>Күңелдәге ачу, үпкә, рәнҗү. <i>Алай да малайның күңел төбендә бүген ачы су тора: кемдер кергән дә ятим хатын Пикланы талап, Миңнешне матур күлмәксез калдырып чыгып киткән</i>. Р.Батулла.<b> Ачы тәҗрибә </b>Баштан үткән нәрсәләр, яшәештә булган авыр хәлләр аша килгән тормыш тәҗрибәсе. <b>Ачы телле</b> Усал, чәнчеп, «йөрәккә кадап», төрттереп әйтә торган кеше турында. <i>Гөлләр, ап-ак сакаллы картның бу кадәр ачы телле булуына гаҗәпләнеп, сүзен дәвам иттерде. </i>Г.Әпсәләмов. <b>Ачы тир</b> <i>к. </i><b>әче тир</b>. <i>Безнең күпме ачы тир сыгылып салынган ул сабынга. </i>Ә.Фәйзи. <b>Ачы-төчене тату </b><i>к.</i> <b>әчесен-төчесен тату</b></p></p>
</table>
</body>
</html>