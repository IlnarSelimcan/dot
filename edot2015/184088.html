 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АГАРТУ </b> <i>ф.</i>  1) Ак яки аксыл төскә кертү, ак итү. <i>Җир ачылып, үлән кипкәч, боларны үзе кебек кызлар белән елга буенда, яшел чирәмдә, кояшта киптереп агартты, аннан җәйге кичләрдә иптәшләре белән җыелып тукмадылар.</i> Г.Ибраһимов. <i>Иртә белән, өй түбәләрен, каралты башларын, урманнарны агартып, ап-ак кырау төшә ---.</i> Г.Бәширов. <i>Рәшә шушы дүрт-биш көн эчендә арышларны агартты ---</i>. Г.Галиев</p><p>2) Акшарлау, акшар белән буяу, аклау, акка буяу. <i>Имтиханга кем мич агарта, кем идәнен юа, --- кем урманнан ылыс алып кайта – шуларны бүлешеп куйдылар</i>. Г.Гобәй. <i>Илсөя үзенең ике иптәш кызы белән яңа квартираны җыештырырга килде ---. Кырдылар. Юдылар. Агарттылар. </i>Ф.Яруллин. <i>Менә җыен атнасы да килеп җитте. Хатын-кыз өйләрне җыештырып, стена, идән, сәкеләрне юа, мичләрне агарта.</i> М.Галәү</p><p>3) Нәрсәнең дә булса өслегеннән тузанын, пычрагын, тутыгын һ.б.ш.ны сөртеп алып, аны ялтыраган хәлгә китерү. <i>Хатыным ул өйне курчак итте – идәнне кырып агартты, стеналарын сабынлап юды.</i> Г.Шәрипова. <i>Кайткан араларда [кыз] өй эшләренә йөгерә: суын китерә, идәнен сап-сары итеп юып ала, самавырын агарта</i>. Ф.Хөсни. <i>Гайния, килгән саен, безнең әллә ничаклы эшләрне башкара: өйне җыештыра, самавырны агарта, карчыкның --- яшелчәләренә сулар сибә иде</i>. Г.Ибраһимов</p><p>4) Юып, пычрактан, кердән арындыру.<i> [Азали] --- өстебездән йолкып алып диярлек, бер-ике генә көн кигән күлмәкләребезне юып, сөттәй агартып бирә</i>. Х.Сарьян</p><p>5) <i>күч.</i> Аң-белемле, гыйлемле итү, аң-белем бирү. <i>[Габдрахман абзыйның] Бөтен хыялы һәм максаты татар, башкорт халкын агарту иде.</i> Ә.Еники. <i>Халыкны агартуда Булат иптәш арабызда күпләрдән алда тора</i>. М.Җәлил. <i>Халыкны агартуны, дәүләтле милләтләр дәрәҗәсенә җиткерүне зыялы байлар, химаячеләр үз өстенә алган</i>. Ф.Яруллин</p><p>6) Чал төскә кертү, чаларту. <i>[Алар] Үзләре дә бәхетсез булды, минем дә чәчләремне вакытсыз агарттылар.</i> Г.Ибраһимов. <i>Курыктык, улым, курыктык, йөрәгеңә авыр булыр, дидек. Мондый авыр хәбәр олыларның да башын агарта, буйларын сындырып сала</i>. Казан утлары</p><p>7) Начарлыклардан яки бозык уйлардан, начар теләкләрдән арындыру, пакьләү; рухи сафландыру. <i>Вахит, «кяфер» коллыгында йөреп карайган күңелен агартуын, укулар яңартып, бер авылга мулла булып, --- матур гына кызга өйләнүен уйлап, күңелен баса иде</i>. З.Һади. <i>Безнең өчен иман шулдыр: бу дөньяның Карасына мана-мана җаның агарт</i>. Х.Әюпов </p><p> <b>Агарта бару </b>Һәрберсен, булган берсен бер-бер артлы агарту</p><p> <b>Агарта башлау </b>Агартырга тотыну. <i>Кызлар гөрләшә-көлешә чәй эчте, ә мин, җилкәмә атланган өр-яңа мәшәкать турында уйлап, чәч агарта башладым</i>. Н.Гыйматдинова </p><p> <b>Агарта төшү </b>Берникадәр, бераз агарту; тагын да агарту</p><p> <b>Агартып алу </b>Кыска гына вакыт эчендә, тиз генә агарту; берара агарту эше белән мәшгуль булу. <i>Өйне дә чистартып, агартып аласы бар, кайда ишелгән, кайда купкан</i>. З.Дәүләтов. <i>– Рашат, морҗа башын агартып аласы бар иде бит, – ди бу</i>. Р.Низами </p><p> <b>Агартып бетерү </b>Бөтенесен, тулысынча агарту. <i>Бу сакалымны шулар гына агартып бетерделәр инде. </i>Г.Камал. <i>Эчкән дарулар каныңны агартып бетерде синең, шул дарулар сине үтерәчәк тә!</i> А.Гыйләҗев </p><p> <b>Агартып җибәрү </b>Берара, бераз агарту, агартырга да өлгерү. <i>Безнең якта шулай ул: яз-җәй җиттеме, бөтен өйләрнең дә тышларын агартып җибәрәләр</i>. Д.Бүләков. <i>Дөрес, бөтен бүлмәләрнең дә түшәм-стеналары бик керләнгән инде, ләкин буясын буяп, агартасын агартып җибәрсәң, өй эче яңадан көлеп торачак!</i> Ә.Еники </p><p> <b>Агартып йөрү </b>Хәзерге вакытта агарту белән мәшгуль булу.<i> Кызы, килеп, самавырларына чаклы агартып йөри бит! </i>М.Фәйзи. <i>--- әнием һич эштән бушамый – әле, чөгендердән арынып торганда, колхоз келәтләрен агартып йөри</i>. Г.Якупова </p><p> <b>Агартып карау </b>Агартырга омтылу, төрлечә сынап агарту. <i>Факия апа шул азауларын чистарта-чистарта иза чигә. Күмер белән дә агартып карады, киндер белән дә ышкыды</i>. Р.Батулла </p><p> <b>Агартып кую </b>Алдан ук агарган хәлгә китереп калдыру. <i>Өстәл өсләрендә, мич яннарында – һәйбәт агартып куйган шәмдәлләр, җиз тазлар</i>. К.Насыйри. <i>Безнең бакчадагы алмагачларны да агартып куйганнар</i>. Т.Миңнуллин </p><p> <b>Агартып тору </b>1) Һәрвакыт, гел агарту. <i>Шәһит киткәннәрнең исемнәре Килер буыннарга күчкән дә Хакыйкатьне гел агартып тора, Хәтерләрне гел яңартып тора Гасырларны узган көннәрдә</i>. Ф.Тарханова </p><p>2) Әле, хәзерге вакытта агарту белән шөгыльләнү. <i>Бәхеткә, өй эчендә беркем дә юк, әнкәйнең ишегалдында самавыр агартып торган чагы иде</i>. Г.Галиев </p></p>
</table>
</body>
</html>