 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БАТУ </b> <i>ф.</i>  1) Авырлык көче сыеклыкныкыннан зуррак булу сәбәпле, өслектән үзеннән-үзе төпкә төшеп китү. <i>Сыек сөт бит, бата, һич тә табактан ычкынып булмый. </i>Г.Тукай. <i>Әмма аның саен төпкәрәк батты. </i>Г.Бәширов. <i>Авыздан су агу тукталганнан соң, суга баткан кешене чалкан әйләндереп яткыралар һәм ясалма сулыш алдырырга керешәләр. </i>Йорт эшләре</p><p>2) Көпшәк, йомшак, үзле һ.б.ш. масса эченә кереп урнашып калу, кереп чуму. <i>Каты буранның икенче көнендә, безнең авыл башында, остабикәсе белән кунактан кайтучы бер мулла аты белән карга баткан иде. </i>Г.Тукай. <i>Һәр чанага, юрганнар, мендәрләр эченә батып, ирле-хатынлы икешәр кеше утырган. </i>Г.Ибраһимов. <i>Фәрит машинаны тагын да кискенрәк бордырып та алды – су тулы чокырга төштек тә баттык. </i>К.Миңлебаев</p><p>3) Су яки үзле масса эченә күмелеп, тончыгып үлү. <i>Күгәрчен, суда бер кырмысканың батып һәлак булырга җиткәнен күргәч, дәрхаль, авызына бер яфрак капты да суга ташлады. </i>Г.Тукай. <i>Тукта әле, мин бит суга батмаган. </i>А.Әхмәт</p><p>4) Юл яки баскан җир, көпшәк, сулы, үзле һ.б.ш. булу сәбәпле, уелып керү. <i>Аяк асты тубыктан бата, кайбер җирләрдә кыска кунычлы итек бөтенләй чумып-чумып китә. </i>Г.Ибраһимов. <i>Исмәгыйль, комга тездән бата-бата, җәяүләп китте.</i> Г.Тукай <i>Сукмак тар, аякларны туп-туры басарга кирәк, юкса, батасың. </i>М.Маликова</p><p>5) Эчкә уелып керү, чокырланып тору. <i>Яңак итләре батып, битенең эре-эре сөякләре калкып чыктылар. </i>Г.Ибраһимов. <i>Аның бик аз гына эчкә баткан моңсу күзләре йомылды, һәм кара күз керфекләре аша, сыгылып, яшь бөртекләре чыкты. </i>А.Әхмәт. <i>Шушы берничә сәгать эчендә ул күзгә күренеп ябыкты, күзләре батып, күз төпләренә күләгә төште, яңак сөякләре калыкты, ике каш арасындагы сызыгы тирәнәйде. </i>И.Гази</p><p>6) Бик нык чылану яки буялу. <i>Сезгә кем соң мал таба, эшләп йөреп, тиргә батып? </i>Н.Исәнбәт. <i>Бердәнбер көнне бу әтәчләр шулай бик каты кычкырышканнар һәм канга батканчы сугышканнар. </i>А.Алиш. <i>Тырыша-тырмаша торгач, тирләп, ап-ак күбеккә батты. </i>Тәмуг чәчәге</p><p>7) Бик мул, куе булган берәр нәрсә белән каплану, томалану. <i>Барысы караңгылыкка баш игән, барысы да болыт астына баткан иде. </i>Г.Исхакый. <i>Кияү бүлмәсе ак, кызыл, кара, яшел, саргылт, зәңгәр, күгелҗем кара, сыек миләүшә төсләре дулкыны эченә батты. </i>Г.Ибраһимов</p><p>8) Күк җисемнәре офык артына төшеп күмелү, баю. <i>Галибанә яктырып, әкрен генә ал таң ата; Моңланып, хәсрәтләнеп, ялкау гына ак ай бата. </i>Г.Тукай. <i>Менә шәфәкъ батты, төн булды, Күләгәләр җирдән сөрелде. </i>Н.Исәнбәт. <i>Без авылга кергәндә, кояш баткан иде инде. </i>М.Әмир</p><p>9) <i>күч. </i>Берәр нәрсәнең артык күбәюенә, басып китүенә дучар булу<i>. Бурычка баткандыр, я әйберен саткандыр. </i>Г.Ибраһимов. <i>Җиргә ябышып каткан ясмыкларым. Ак әремгә баткан солылар. </i>Ш.Маннур</p><p>10) <i>күч. </i>Нәрсәгә дә булса ирешергә һичнинди мөмкинлек күренмәүдән, нәрсәнеңдер ишәюеннән котылу чараларын таба алмаудан, авыр хәлдә калу; эчке кичерешләрнең тирәнлеген чагылдыру. <i>Берничә генә секундка дәвам иткән бу хәлдән соң, кинәт, йөрәк үзенең үткәннәреннән, сикереп, читкә китте дә авыр өметсезлеккә батты. </i>Ф.Әмирхан. <i>Гомумән алганда, шушы сәбәпләр аркасында, ул, наданлык, фәкыйрьлек чокырына батып, башка милләтләрдән бик күп артка калган. </i>Ш.Камал</p><p>11) <i>күч. </i>Нинди дә булса халәт биләп алу, шул халәт чолганышында калу. <i>Вокзал юлларында туктаган ике эшелон, үлгән шикелле, тынлыкка баткан. </i>Ш.Усманов. <i>Бикбулат, калын кашларының бөркәве астында посынган кечкенә күзләре белән идәнгә текәлеп, авыр тынлыкка батты. </i>Г.Бәширов</p><p>12) <i>күч. гади с. </i>Каядыр китеп, озак кайтмый тору, китеп югалу, көттереп зарыктыру. <i>Берегез Мәскәүгә китеп батып торды, икенчегез областкомга барып ябышып калды. </i>Ш.Камал.<i> Батып калма Дубки ягында! </i>Ш.Маннур</p><p>13) <i>күч. гади с. </i>Ярау, яраклы булу, кабул ителерлек булу. <i>Хикмәт – сүзнең рәтен белүдә, рәтен белеп сөйләсәң, ни турында булса да бата. </i>М.Әмир. <i>Миңа нәрсә сөйләсәң дә бата</i>. Р.Мөхәммәтҗан. <i>Әнә шундый җирдә хикәят бик бата инде ул, әкият! </i>К.Миңлебаев</p><p>14) <i>күч. </i>Аш-суның үзләштерелүе, кабул ителүе. <i>Безгә ни бирсәң дә бата, талымланып тормыйбыз. </i>Ә.Еники</p><p>15) <i>күч. гади с. </i>Үзләштерелү, урлану. <i>Тирә-якта, кооперацияне таласалар, андагы мал да Батыршаларда бата, имеш, дигән хәбәр тарала иде. </i>Ф.Сәйфи-Казанлы</p><p>16) <i>күч. гади с. </i>Начар юлга басу, бәлагә тару, төрле авырлык, кыенлыклар күрү. <i>Кешенең бата башлавын белә торып, аңа ярдәм кулыңны суза алмавың – нинди гаҗизлек! </i>Г.Бәширов. <i>Ил батырны сыный батканда. </i>М.Җәлил</p><p> <b> ◊ Баткан аяк чыланган</b> Ярамаган эшкә бер катнашкансың икән, аннан ваз кичү мөмкин түгел, мәгънәсендә. <b>Батканнан, саламга тотыну </b>Кыен хәлдә калганда, аптырап, юк чарага ябышу. <b>Баткан тайганнан көлгән </b>Үзе дә шул хәлдә булуга карамастан, кешедән көлгән; икесе дә бер хәлдә булган. <b>Батмастан, күбеккә (саламга) тотыну </b><i>к. </i><b>батканнан, саламга тотыну</b></p><p> <b>Бата бару </b>1) Торган саен ныграк бату</p><p>2) <i>күч. </i>Булган берсе, һәрберсе бату.<i> Ләкин җибәргән берсе – боларда бата барды. </i>Г.Ибраһимов</p><p> <b>Бата башлау</b> Батарга тотыну</p><p> <b>Бата төшү </b>Тагы да бераз бату</p><p> <b>Батып алу </b>Бераз вакытка бату. <i>Ике тапкыр тәнәфес ясалды, ирләр тәмәке төтененә батып алды. </i>М.Мәһдиев</p><p> <b>Батып бару </b>Акрынлап бату. <i>Ә яр буендагы кафеның тәрәзәсе исә шулхәтле көчле балкый, әйтерсең диңгезгә бер кырые белән батып барган кояш, икенче кырые белән, шул тәрәзәдән мең мәртәбә артык ялтырап чыгып килә</i>. Г.Әпсәләмов</p><p> <b>Батып бетү </b>Тәмам, бик нык бату. <i>Канга батып беткән гәүдәсен чак-чак кыймылдатып, Шәрифулла янә ерак юлга чыга</i>. В.Имамов</p><p> <b>Батып йөрү </b>Әле, хәзерге вакытта баткан булу. <i>– Син нәрсә, түли алмаслык бурычың булгандай, кара кайгыга батып йөрисең? – диде ул иренә</i>. И.Хәйруллин</p><p> <b>Батып калу </b>Чыга алмаслык булып, тәмам бату. <i>--- әүвәл заманнарда гөрләп, шаулап торган бу ишегалды хәзер әллә нинди серле тынлык – җанны авырайта торган тынлыкка батып калган иде</i>. Ф.Әмирхан</p><p> <b>Батып килү </b>Баткан хәлдә булу. <i>Тешләре кысылып-кысылып килгәндә, яңаклары батып килде. </i>Н.Хәсәнов.</p><p> <b>Батып китү </b>Кинәттән тоташ, тулысынча бату. <i>«Разия» дигән сүзне ишеткәч, карчык нур эченә батып китте. </i>Ф.Әмирхан</p><p> <b>Батып кую</b> Кинәт, уйламаганда бату</p><p> <b>Батып тору</b> Һәрберсе, булган берсе бер-бер артлы бату</p><p> <b>Батып утыру </b>Әле, хәзер баткан хәлдә булу. <i>Бу шәһәр бакча эченә батып утыра. </i>Г.Гобәйдуллин. <i>Кышларын үтә алмаслык кар-бураннарга батып утырган, җәйләрен тирән тау елгалары һәм төпсез сазлыклары белән сагалап торган кырык сырт</i>. Ф.Бәйрәмова</p></p>
</table>
</body>
</html>