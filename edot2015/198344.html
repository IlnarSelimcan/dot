 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАЛТЫРАНУ</b>  <i>ф.</i> 1) Өзек-өзек калтырап чыгу. <i>Крестьяннарның күзләре һәр яктан үзенә текәлгән килеш, шуны йөрәге белән сизгән көенчә, кендекне яңадан әйләндереп карады, тагын кулына алды, баягы сүзен тагы шундый ук калтыранган тавыш белән кабатлады. </i>Г.Ибраһимов. <i>Минем тавыш калтыранды, үземә ят булып тоелды. </i>Ә.Айдар</p><p>2) Кеше, җанлы әйберләр дер-дер килү, селкенеп, калтырап тору (эчке кичерешләрдән, куркудан, җилдән, туңудан һ.б.). <i>Уйламаган, көтелмәгән бу шатлыктан яшьләнгән күзләр бер-берсенә туп-туры тегәлделәр, куллар калтырандылар, бу зур шатлыкны аңлатырга телләр әйләнми башлады. </i>М.Гали. <i>Кочаклады мине калтыранып, маңгаема иренен тигезде. </i>Ф.Кәрим. <i>«Ах, әни!» – ди, ләкин яшьләренә буыла һәм сүзсез генә, бөтен тәне белән калтыранып елый, елый да елый. </i>Ә.Еники</p><p>3) Физик тәэсирдән җансыз әйберләр селкенеп тору, калтырау. <i>Самавыр пар бөркеп калтыранырга тотынды, казанда шулпа гөбердәп тавыш бирде, бүлмәгә тавык ите исе таралды. </i>А.Гыйләҗев</p><p> <b>Калтырана башлау</b> Калтыранырга тотыну.<i> Бала куркуыннан акрын гына калтырана башлады.</i> Ә.Еники.<i> Бала калтырана башласа, аны әйбәтләп төреп яткырырга кирәк.</i> Кызыл таң</p><p> <b>Калтырана бирү </b>Калтырануын дәвам итү. <i>Шаһвәлиев калтырана биреп көлде, бөтенләй уен эченә чумып, яңадан фронтны бераз төзәтү чарасын күрде. </i>Г.Ибраһимов</p><p> <b>Калтыранып алу </b>Бераз, берникадәр, аз гына вакыт калтырану. <i>Баштан салкын су сипкән төсле калтыранып алдым, йөрәгем жуу итте, аңымны җуйгандай булдым. </i>Г.Минский. <i>Ниһаять, Хәлимнең күз кабаклары калтыранып алдылар да киң ачылып киттеләр</i>. Г.Гыйльманов. <i>Газ биргәч, мотор гайрәтләнебрәк эшли башлады, трактор калтыранып алды, аннары --- акрын гына, теләр-теләмәс кенә алга таба китте. </i>Г.Кашапов</p><p> <b>Калтыранып бетү </b>Бик каты, бик көчле калтырану, калтырану дәрәҗәсенә җитү. <i>Калтыранып бетеп, иреннәрен ике якка аерды. </i>Г.Ибраһимов</p><p> <b>Калтыранып китү </b>Көчле тәэсирдән кинәт калтырана башлау. <i>Нуруллин кинәт, нәрсәдер сизенгән, нәрсәдер төшенгән шикелле, калтыранып китте. </i>А.Шамов. <i>Шул вакыт тавышы калтыранып китеп, күз яшьләрен чак-чак кына тыеп калды. </i>И.Гази. <i>Ләкин кинәт тавышы өзелде, бөгелеп төште һәм иңбашлары калтыранып китте. </i>Ә.Еники</p><p> <b>Калтыранып кую </b>Кисәк, бер тапкыр калтырану хәрәкәте ясау. <i>Кысык күзле, тар маңгайлы кешенең тәне ялгыш электр тогына кагылгандагы кебек калтыранып куйды. </i>Г.Гобәй. --- <i>тик усак кына әллә нигә бер калтыранып куя. </i>И.Гази. <i>Йөрәге нидәндер курыккандай кинәт калтыранып куйды. </i>Г.Бәширов</p><p> <b>Калтыранып тору </b>Бертуктаусыз калтырану, әле, хәзер, күз алдында калтырану. <i>Баскан җирендә калтыранып торган чагында, Насрыйга бик кызганыч кыяфәттә күренде. </i>Ш.Камал. <i>Калтыранып торган йолдызларга карап, төнге тавышларны тыңлап, уйланып ятты. </i>И.Гази</p></p>
</table>
</body>
</html>