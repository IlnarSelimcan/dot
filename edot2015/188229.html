 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БЕР </b> <i>сан</i>  <b>1</b>. 1) Унарлы санау системасында 1 санын һәм цифрын, шул сан исәбендәге микъдарны белдергән атама. <i>Шуннан мин, җаен туры китереп кенә, беркем күрмәгәндә, әтинең сул як кесәсендәге янчыктан, бер уч тутырып, тәмәке алдым. </i>К.Миңлебаев. <i>Ерак түгел – бер көнлек юл. </i>К.Тинчурин. <i>Бер ел үтүгә, яшь белгечне мәктәп директоры итеп куялар. </i>Татарстан</p><p>2) Парның сыңары. <i>Бер кулы белән күкрәгенә нәрсәдер кысып тоткан кебек. </i>Ф.Сафин. <i>Чирәм арасында аңын югалтып, ыңгырашып яткан тавыкны алып караса хуҗа хатын – теге тавыкның бер күзе сукырайган. </i>М.Мәһдиев</p><p>3) <i>Бер – икенче, берсе – икенчесе, берәүләр – икенчеләр</i> кебек тезмәләрдә каршы куюны, санап китүне белдергәндә кулланыла. <i>Бер аягында – ката, икенчесендә – чабата, эндәшми дә тик ята. </i>Такмак. <i>Бер караңгыдан икенче караңгыга шулай тир түксә дә баемады</i>. М.Кәбиров. <i>Нәзнинәнең бер кулында – курчак, икенчесендә – аю</i>. И.Юзеев</p><p>4) Бердәнбер зат, бердәнбер очрак, ялгыз, үзе генә. <i>Егет атага бер булганга, солдат куркынычы юк иде. </i>Г.Ибраһимов. <i>Чөнки фронтка баручы – бер алар гына түгел, андый эшелоннар бик күп, аның өстенә, фашист самолётлары көндез йөрергә һич мөмкинлек бирмиләр иде. </i>Г.Бәширов</p><p>5) Фигыль алдыннан килеп, нинди дә булса эшнең, гамәлнең бер тапкыр гына үтәлүен белдерә. <i>Бер кабынган газаплы уйлар тынмады да, басылмады да. </i>Н.Хәсәнов. <i>Кулын сузып килгән хәчтерүшкә уң кулының сырты белән генә берне селтәп җибәрде. </i>К.Миңлебаев. <i>Үзәннәргә төшеп бер еладым, – Аңламадылар, Кызгандылар гына, ә үземне Санламадылар. </i>И.Юзеев</p><p>6) Юклык төшенчәсен көчәйтеп, бөтенләй, аз гына, мәгънәсен белдерә. <i>Ул, сызымнан сызымга күчкәндә, бер дә тырышмыйча гына, әллә никадәр саннарны хәтеренә сеңдереп өлгерә иде. </i>А.Гыйләҗев. <i>Ул, кайберәүләр кебек, «кирәкми, мәшәкатьләнмәгез» дип суфыйланмады да, гаҗәпләнүен дә күрсәтмәде, аның йөзендә бер генә төк, бер генә сызык та үзгәрмәде. </i>Ф.Садриев</p><p>7) Арада иң шәбе, тиңдәшсез, бердәнбер.<i> Әгәр мин, «Спартак» аяк киемнәре – дөньяда бер, дисәм, мыскыллы елмаеп куячаксыз. </i>М.Галиев. <i>--- бу – Гали бай йорты, чардаклы, яшел түбәле, авылда бер шәп, матур йорт</i>. Ә.Еники. <i>Кыз чагында ук авылда бер оста җырчы иде. </i>Г.Бәширов</p><p>8) Үткән заман фигыльләреннән соң килеп: барысы, һәммәсе, һәркайсы, мәгънәләрендә йөри. <i>Бу вакытта акча каян булсын? ...Кергән бер акча бетеп тора! </i>М.Гафури. <i>Миңлевафа абзый һаман чабата ясый, тапкан бер акчасын аларга [балаларга] җибәреп тора икән</i>. Н.Исәнбәт. <i>Шәмсениса түти бу хатны өйләренә килгән бер кешегә укып елый.</i> М.Мәһдиев</p><p>2. <i>с. мәгъ. </i>1) Бертөсле, бер-берсенә охшаган, бертөрле, кебек, шундый ук. <i>Бер очтан кискән. </i>Әйтем. <i>Аның чәче – үзе бер болыт. </i>Н.Исәнбәт<i></p><p></i>2) Уртак. <i>Иярсез-нисез генә атның сыртына атланганда, гүя син аның белән бер гәүдәгә әвереләсең, бер тән, бер җан буласың да куясың. </i>К.Миңлебаев. <i>Әнә алар, бер урам малайлары, язын Камадан су кереп калган уйсулыкка – Кече күлгә килеп туктадылар. </i>Н.Хәсәнов. <i>Без бит – бер ишектән йөреп өйрәнгәннәр</i>. Т.Миңнуллин</p><p>3) Бердәнбер. <i>Инде менә бер үкенеч йөри Күңелемдә минем, эчкәре</i>. Х.Әюп. <i>Һәм кызга тик бер чара гына калган</i>. М.Кәбиров. <i>Ничегрәк сүз кушасы, Ничегрәк танышасы? Язмассызмы, дигәннәр, Сез «Мәхәббәт Уставы»? Әйтерсең лә бу эшнең Мин мәшһүр бер остасы!</i> Ш.Галиев</p><p>4) Бердәм, оешкан (төстә). <i>Туган илеңә мәхәббәт – синең күңелеңне баетып, бөтен тормышыңның мәгънәсен, тәмен, ямен шундый чакта тагын да ачыграк хис иттерә торган тиңсез бер куәт икән ул. </i>Г.Бәширов. <i>Домначылар, тирән дулкынланып, бер көч белән эшкә тотынды. </i>Ш.Маннур</p><p>5) Бөтеннән аерып алынган, аерып куелган. <i>Автор Себер татарлары тарихын бөтен татар тарихының бер өлеше итеп карый</i>. Г.Фәйзрахманов</p><p>6) Тулысы белән, бөтен. <i>Ике чабата – бер кием. </i>Мәкаль. <i>Әй, бар иде бер Рәсәй, ди, Беткән икән ул Рәсәй. </i>Н.Исәнбәт. <i>Мәңгелек бер ял бирермен мин сиңа! </i>Н.Исәнбәт<b></p><p></b>3<b>.</b> <i>рәв. мәгъ. </i>1) Тиң, бәрабәр. <i>Казанда чират торып сыра алу – Измаил кальгасын алу белән бер ул. </i>З.Мәхмүди</p><p>2) Кайчан да булса, бервакыт. <i>Бу хакта бер сөйләр әле ул сезгә</i>. Г.Гыйльманов. <i>Ялгышканлыгыңа үзең үк бер төшенерсең, мин монысына ышанам</i>. Ф.Җамалетдинова</p><p>3) Бердәм рәвештә, берьюлы. <i>Әгәр дә алар бөтенесе бер булып ябышса, сезнең кебек юкагач сыйраклар нишли генә алырсыз?</i> Т.Гыйззәт</p><p>4) Вакыт берәмлеген белдергән сүзләр алдыннан килеп: шул вакыт эчендә, шул вакытта. <i>Бер ярты сәгатьтән, Аллага тапшырып, эт тончыга. </i>К.Тинчурин. <i>Бар, кайт та уйла, тагын бер атнадан килеп әйтерсең җавабыңны. </i>К.Миңлебаев<i>. Әйе, бер язны Йөзлебикә апасы Нәфисәнең кемгәдер кияүгә чыгуы турында хат та язган иде шикелле. </i>Г.Бәширов</p><p>5) Һич, һич тә, бөтенләй дә, аз гына да. <i>Бер дә ишетәсе килми бу сүзне</i>. Н.Хәсәнов. <i>Әнисе көнозын мәктәптә, абыйсы да быел көздән укырга керде; бер өйдә тормый, мәктәбеннән кайта да уйнарга чыгып чаба яки, иптәшләрен җыеп кереп, дәрес карый</i>... Г.Гобәй</p><p>4<b>.</b> <i>а. функ</i>. 1) Билгесез зат, предмет, эш-хәлгә ишарәләп, билгесезлек алмашлыгы буларак кулланыла; ниндидер. <i>Бер тавыш килде колакка ---.</i> Г.Тукай. <i>Ни күзем белән күрим, аяк очымда, тәлинкә кадәр күзләрен елтыратып, йонлач бер җан иясе утыра</i>. З.Мәхмүди. <i>Яннарында тугыз-ун яшьлек бер кызчык та бар иде</i>. Г.Әпсәләмов</p><p>2) Бөтенләй булмауга, табылмауга, юклыкка ишарәләп, юклык алмашлыгы буларак кулланыла; һич, һичбер, беркая. <i>Бер җирдә юк андый ак каеннар, Бер җирдә юк андый урманнар...</i> Һ.Такташ</p><p>5. <b>бере</b>,<b> берләре </b><i>и. мәгъ. </i>1) Кайбере, кайберсе, беришләре. <i>Бу илнең һич чиге юктыр, Биниһая адәм чуктыр, Бере – ач, юк-бары – туктыр</i>... Г.Кандалый.<i> Бу юлы, карасам, янымда гына, ямь-яшел чирәмлектә, бик матур, берләре чуар-чуар, берләре сап-сары тавык чебешләре йөри</i>. А.Хәсәнов</p><p>2) <i>к. </i><b>берсе </b>(<b>2</b>). – <i>Агайлар, җиңгәйләр, без сезгә кунак булып кына килмәдек, – дип башлап китте дә, муенсасындагы гәрәбәләр кебек, бере артыннан берен тезеп, «Аланбаш» белән «Чулпан» арасындагы күпьеллык дуслыкны күз алдына китереп бастырды. </i>Г.Бәширов. <i>Бере уң тарафта вә бере урталыкта – ике ишек, урталыктагы ишек янында – бер шкаф. </i>Г.Камал. <i>Аларның килгәне бере, билетларын күрсәтеп, эчкә кереп китәләр. </i>А.Шамов</p><p>3) <i>к. </i><b>берәүсе</b> (<i>2 мәгъ</i>.).<i> Озатырга дип килеп, мондый әңгәмә чыгуын бере дә көтмәгән иде. </i>Г.Ибраһимов</p><p>4) Алда телгә алынган кеше яки әйбер. <i>Ничек үлим, Берләр – меңнәр өчен, Меңнәр берләр өчен торганда. </i>Һ.Такташ. <i>Колак төбеңә берне кундырсам, биш булыр. </i>А.Гыймадиев</p><p>5) Укучыларның өлгерешен бәяләү өчен кертелгән биш баллы системада иң начар билге</p><p>6. <i>кер. сүз мәгъ. чыг. килеш форм. к.</i> <b>беренчедән</b>. <i>Бердән, кызының укытучы булып китүен, әлбәттә, дәрәҗә саный</i>. Ф.Хөсни</p><p>7<b>.</b> <i>терк. мәгъ</i>. 1) Тиңдәш кисәкләр янында кабатланып килеп, бүлүче теркәгеч буларак кулланыла; әле, я. <i>Күз язмыйм: бер – гөмбәгә, бер – кызларга, бер егетләргә карап алам. </i>Ш.Галиев. <i>Госман Әхмәров тәрәзә форточкасының көзге җил белән бер ачылып, бер ябылып торуына уянып китте. </i>А.Шамов. <i>Урман өстенә сузылган күз камаштыргыч шул нурда, бер күренеп, бер качып, җем-җем килеп, вак кына кар энҗеләре уйнаша. </i>Г.Бәширов</p><p>2) Шарт фигыль янында <i>әгәр</i> теркәгече мәгънәсендә килә. <i>Алай димә, Минһаҗ агай. Бер дулап китсәм, ай-яй мин! </i>К.Тинчурин. <i>Инде атларын көйли торгач, туктап-туктап, бер иркен сулап куя икән, син анда тыныч инде. </i>Г.Бәширов</p><p>3) Бары, нибары, тик. <i>Кичә генә ул бер кызчык иде. Бүген аны «җиткән кыз» диләр. </i>Н.Исәнбәт. <i>Аның күңелендә үзе туып үскән бер тирәлек, ул тирәлекнең дә аерым бер урманы, яланы, чишмәсе, я булмаса тар гына бер авыл инеше яши. </i>Г.Сабитов.<i> Чулпанның бер-ике көн эчендә шулкадәр артка калуы бер Тимерине генә борчымый иде. </i>Г.Бәширов</p><p>8<b>.</b> <i>кис. мәгъ</i>. 1) Шатлану, соклану, горурлану тойгыларын көчәйтеп килә; менә ичмасам. <i>Паровоз фронтка «выж» итеп барып керсен әле бер</i>. Г.Гобәй</p><p>2) <i>-гач</i> кушымчалы хәл яки шарт фигыль алдыннан килеп, аңа көчәйтү, игътибарны юнәлтү, ассызыклау төсмере өсти. <i>[Хәллә] Әйткән эшне ялтыратып эшләп куя, бер кулы кызгач, әйтмәгәнен үзе күреп тә эшли иде</i>. Ф.Хөсни</p><p> <b> ◊ Бер авыз сүз сөйләшмәү (әйтмәү)</b> Сөйләшмичә тору. <i>Кешеләр [Мостафинга] туры карарга уңайсызландылар, ул үзе беркем белән дә бер авыз сүз сөйләшмәде. </i>Ә.Еники<i>. </i><b>Бер агач җимеше </b>Бер үк төрле тәрбия алган, бер уйдагы кешеләр. <b>Бер адым </b>1) Бик якын, янәшәдә. <i>Театр – моннан бер адымда гына; </i>2) Аз гына, чак кына. <i>Мин әле хәйран һаман да, белмәдем ни булганын, Нәрсәгә артка карыйсың, утка калгач бер адым? </i>Г.Тукай. <b>Бер адым алга, ике адым артка </b>Кечкенә уңышларга ирешеп, соңыннан шул уңышларны юк итә торган һәм тагын да арткарак чигенергә мәҗбүр итә торган ялгышлык ясау турында. <b>Бер акча </b><i>иск. </i>Кыйммәт түгел, арзан, берни тормый. <i>Әстерханда сыер – бер акча, килә-килә – мең акча. </i>Мәкаль. <b>Бер акыл килү </b>Башына бер уй, бер әмәл килү, әмәлен табу. <i>Бармаклары белән туфракны казыштырып уйланып йөри торгач, аның башына бер акыл килде. </i>Г.Бәширов<i>. </i><b>Бер – алга, биш артка карап </b>Бик сакланып, үткән тәҗрибәне исәпкә алып; бик уйлап, сак. <i>Җиһан апа, чынлап та, бер – алдына, биш артына карап эш итәргә ярата иде. </i>М.Шабай. <b>Бер – алдына, бер артына төшү </b>Берәүнең ризалыгын, рөхсәтен алу яки аны берәр нәрсәгә күндерү өчен ялагайлану, тирәсендә сырпалану. <b>Бер апара, бер камыр – барысы да бер камыр </b>Бөтенесе бер нәселдән: барысы да бер уйдагы, бер-берен яклый торган, бертөрле, бериш кешеләр. <b>Бер атка ике камыт кидерү </b>Бер кешегә, үз эшен эшләү өстенә, икенче мәшәкать йөкләү, йөкләтү. <b>Бер атканда – ике куян, бер атуда – куш куян </b>Бер эштә берьюлы ике уңышка, ике нәтиҗәгә ирешү. <b>Бер аягы җирдә, бер аягы гүрдә</b><i> тирг. </i>Карт яки каты авыру. <i>Үзеңнең бер аягың җирдә, икенче аягың гүрдә, картайган көнеңдә сиңа мәчет түрендә генә утырырга кирәк иде. </i>Г.Камал. <b>Бер аягы кабердә </b>Картайган, үләргә җитешкән. <b>Бер аягым монда, берсе – анда </b>Бик тиз барып кайтам, мәгънәсендә. <b>Бер аягын алганчы (атлаганчы), икенчесен эт (корт) ашый </b>Бик авыр кузгалучы, аягын теләр-теләмәс кенә атлаучы, эленке-салынкы гына йөрүче, мыштыр, ялкау һәм үшән кешегә яки атка карата әйтелә. <b>Бер аякка атлау (басу)</b> Ярашу, яраклашу; калышмау. <b>Бер әйтер – берәгәйле әйтер </b>Сүзне урынына китереп, бер генә тапкыр, җиренә җиткереп әйтә торган. <i>Бер әйт – берәгәйле әйт. </i>Мәкаль. <b>Бер әйттем, ун кайттым </b>Кеше алдында җайсыз, урынсыз ычкындырган сүзне кайтарып алу. <i>Ә юк, болай гына әйтәм лә, бер әйттем, ун кайттым, әйтеп кенә бактым. </i>Г.Газиз. <b>Бер әлиф тә танымау </b>Бөтенләй надан, чеп-чи надан. <b>Бер бакча җимеше </b>Бер үк төрле тәрбия алган, бер уйдагы кешеләр. <b>Бер (үк) балык башы </b>Гел бер үк сүз, күп кабатланган, артык күп сөйләнгән, туйдырып бетергән фикер. <i>Тагы да шул ук бер балык башымы? </i>Г.Иделле. <b>Бер балык башын чәйнәү</b> Һаман бер әйберне, бер сүзне кайта-кайта сөйләп тору. <i>Уйлап кына карагыз, утызынчы елга кереп барабыз, һаман бер балык башы чәйнибез. </i>Ф.Сафин. <i>Кадыйров һаман бер балык башын чәйнәп торды да китеп барды. </i>А.Гыйләҗев. <b>Бер башы да бер тамагы </b>Ялгыз, буйдак, берүзе. <i>Әле болай, ичмаса, бер башың да бер үзең. </i>Г.Камал. <b>Бер башына урын тапмау </b>Тормышта үзенең юлын, урынын таба алмау, беркайда да үзенә тынгы тапмау, тыныч кына яши алмау. <b>Бер без генә түгел, ил белән </b>Бер сиңа, миңа гына төшмәгән, ил белән күргән хәл, дигән мәгънәдә. <i>Биеккәй тауның башында Самавыр кайный җил белән; Җыламачы, җаный, ник җылыйсың, Бер без генә түгел, ил белән. </i>Җыр. <b>Бер борча өчен бер юрган яру </b>Кечкенә җәфага түзмичә, ачуын алам, дип, холыксызланып, тагын да кыйммәткәрәк төшкән зарар ясау. <b>Бер булса да берәгәйле (булыр) </b>Гел булып тормаса да, бер булганда күбрәк, яхшырак, бәрәкәтлерәк булыр. <b>Бергә бишне кушу </b>Ялганлау, алдау, арттырып сөйләү. <b>Бергә бишне кушып сөйләү </b>Бер дөрес сүзгә биш ялган сүз катыштыру, арттырып сөйләү, ялганлау. <b>Бер генә (бер), бер генә дә, бер дә генә, бер дә </b>1) Бөтенләй, һич (тә), аз гына да (юклык төшенчәсен белдерә); 2) Беркайчан да, һичкайчан да. <b>Бер дә ата-анасы юк </b>Сөйләвенең, эшенең рәте-чираты юк, очы очка ялганмый, аңлаешсыз, мәгънәсе юк. <b>Бер дә бер заман, бер дә бер көнне </b>Берәр вакытны, кайчан да булса бер. <b>Бер дә булмаганда </b>Һичьюгы, юк дигәндә, ахыр чиктә, һич булмаса. <b>Бер дә гаҗәп (нәрсә) түгел </b>Булуы да мөмкин, бернинди катлаулылыгы юк, бик гади. <b>Бер дә галәмәт (инде) </b>1) Бер дә булмаганча күп, зур; тәмле, затлы; бөтенләй ят, сәер нәрсә, тамаша. <i>Бер дә, бер дә галәмәт инде, җаный. Ул кәрәзле баллар дисеңме, башлы шикәрләр дисеңме. </i>А.Расих; 2) Гаҗәпләнерлек бернәрсәсе дә юк, мәгънәсендә. <b>Бер дә килмәгән җире юк </b>Бик чибәр, сылу, уңган-булган, үз-үзен тотышы, буе-сыны, бар җире дә килешле. <i>Йөзе-бите, буе-сыны дисеңме, бер генә дә килмәгән җире юк иде аның. </i>Ә.Еники. <b>Бердән генә </b>Тиз генә, шул арада. <b>Бер дә сөйләп килештерә торган түгел </b>Шул дәрәҗәдә ки, сөйләп, тасвирлап бирүдән телләр гаҗиз. <b>Бер дә төс түгел </b>Килешми, лаек түгел. <i>Ул эш бер дә төс түгел инде сиңа. </i>Н.Исәнбәт. <b>Бер дә харап </b>Гаҗәп, искиткеч. <i>Күмәч шундый тәмле булган, бер дә харап, ашап туйгысыз икән. </i>Н.Исәнбәт. <b>Бер дә харап икән </b>Ис китәрлек урын юк. <b>Бер дә хәтәр </b><i>к. </i><b>бер дә харап</b>. <i>[Тирәк агачы] Бер дә хәтәр эреләнеп, башын тиешеннән артык күккә күтәреп тотынган, ди, үсәргә. </i>Н.Исәнбәт. <b>Бер дә юкка (юктан) </b>Бернинди сәбәп булмаган килеш, бернинди нигезсез. <i>[Галимәне] Бер дә юктан харап иттеләр. </i>М.Гафури. <b>Бер дә ялгансыз </b>Һич алдаусыз. <i>Бер дә ялгансыз, күкәйдән зур таш ул, Дөньяда юк, булса да тик бер таш ул. </i>Г.Тукай. <b>Бер дигән </b>Бик шәп, менә дигән. <b>Бер елда ун еллык картаю</b> Берәр мәшәкать, борчу я буталчык эшкә тарып, арып, йончып, сәламәтлеген какшату. <b>Бер җан, бер тән булып </b>Бер үк максат, бер үк теләк белән, бердәм, дус булып. <i>Тәнемез аерым булса да, бер җан булыйк бәдәвам. </i>Г.Тукай. <b>Бер җептәге ике төймә, бер төптәге ике тирәк </b>Аерылмас дуслар. <i>Нариман – Айдарның ярты кабым икмәкне икегә бүлеп каба торган, бер җептәге ике төймә, бер төптәге ике тирәк шикелле яшәгән дусты. </i>Г.Мөхәммәтшин. <b>Бер җирдә ике Сөләйман, берсенә әйтсәң, берсе сөмәйгән </b>Берсенә бер сүз әйтсәң, икенчесенең хәтере кала торган, үзләрен эре тоткан ике кеше турында. <b>Бер җырны җырлау </b>Һаман бер сүзне сөйләү, бер сылтауны сәбәп итү. <i>Аның белән сөйләшүдән файда юк, ул һаман бер җырны җырлый. </i><b>Бер-ике рәт ману </b>Йодрык яки башка берәр нәрсә белән кешегә каты итеп сугу<i>. «Патша хөкүмәте бит ул, телеңне тый, сакла, җүләр!» Дип, «өтек»кә бер-ике рәт мандылар</i>. Ш.Бабич<i>. </i><b>Бер исәпләгәндә </b>Бер уйлап караганда. <i>Бер исәпләгәндә, өйләнү – күңелле нәрсә. </i>Г.Камал. <b>Бер итеп </b>1) Билгеле бер урынны, мәйданны һ.б.ны иңләп, аның бер башыннан (почмагыннан) икенче башына (почмагына) кадәр (йөрү, чабу һ.б.ш.). <i>Авылны бер итеп икәү без, Нурларга коена-коена серләшеп, гөрләшеп үтәрбез Урамның буеннан буена. </i>Ә.Ерикәй; 2) Бик җентекләп, бер урынны да калдырмыйча. <b>Бер йодрык белән</b> <i>к. </i><b>бер йодрык булып</b>. <i>Бер йодрык белән бәрергә иде дә, диварларын изеп, манараларын аударып, төнге ташкындай ыргылып керергә иде.</i> Ф.Латыйфи. <b>Бер йодрык итү</b> Берләштерү<i>. Илгә килгән бәла бер йодрык итә</i>. Б.Камалов. <i>Аларны бер йодрык итү өчен, Болгарга бердәмлек кирәк</i>. М.Хәбибуллин. <b>Бер йодрыкка туплау</b> Төп максатка ирешү өчен, көчләрне берләштерү, бер урынга җыю. <i>Аның ирекле булуын телибез икән, бу – барлык төрки халыкларны берләштерү, бер йодрыкка туплау, көч җыю юлы белән генә мөмкин. </i>А.Расих. <i>Фильмнар һәм программалар җәмгыятьне бер йодрыкка туплау идеяләрен халыкка җиткерүнең нәтиҗәлелеге, материалның сыйфаты, проблеманы максималь колачлау күзлегеннән чыгып бәяләнгән. </i>Ватаным Татарстан. <b>Бер йодрыкка укмашу</b> Үз-үзенә җыелу, җыерылу. <i>Директор кешенең – шундый чиста, пөхтә итеп киенгән кешенең – бу рәвешчә сөйләнүе Габделхәйгә чиктән тыш ят һәм кыргый булып тоелды. Бөтен тәне, бөтен әгъзалары белән бөрешеп, ул бер йодрыкка укмашып калды.</i> Н.Фәттах. <b>Бер кабарлыгым да юк, бер кабар (кабасы) җирем калмады </b>Берәр кешедән тую, бизү, һич күрәсе килмәү. <i>Туйдым синнән, бер кабар җирем калмады. </i>Н.Исәнбәт. <b>Бер казанга – ике тәкә башы </b>Бер-берсе белән тынышмый торган ике каршылыклы кешене бергә урнаштырырга тырышу, мәгънәсендә. – <i>Бер казанга ике тәкә башы туры килә түгелме соң, җәмәгать? Алар, үзара сөзешеп, казанның стенасын ватмаслармы? – дип, ике председательгә киная ясап, барысын да көлдереп куйды. </i>Ф.Хөсни. <b>Бер кайчыдан кырыккан </b>Бер үк кыяфәттә чәч-сакал үстергән, бертөрле киенгән, бер үк сүзләрне кабатлый торган һ.б.ш. мәгънәсендә. <b>Бер капкага да сыймый </b>Бернинди тәртип-низам, кагыйдәләргә сыешмый. <b>Бер каптырмалы</b> Артык гади, примитив. <i>Алар дөньяның, син уйлаганча, бер каптырмалы гына булмавын, яшәешнең күп катламнардан торуын, адәми затның күзгә күренмәгән реаль энергияләр, затлар, төрле көчләр камалышында яшәвен даими сиздереп тордылар. </i>С.Шәмси. <i>Мәсьәлә, кемнәрдер уйлаганча, бер каптырмалы гына түгел шул. </i>Р.Фәйзуллин. <i>Бер каптырмалы хикәя, повесть, романнар укучыбызның вакытын гына үтерәчәк!..</i> Казан утлары. <b>Бер караганда – ал да гөл, бер караганда – җил-давыл </b>Характеры тиз үзгәрүчән, каршылыклы кешегә карата әйтелә. <b>Бер карга туярлык ите юк </b><i>кимс. </i>Үтә ябык, арык гәүдәле. <b>Бер кашык су белән йотарлык</b> Бик чибәр, сылу, сөйкемле. <i>Кыз чибәр иде, сүз юк. Буе да, сыны да килгән иде. Ул күз дисеңме, ул каш дисеңме... Кыскасы, бер кашык су белән йотарлык иде. </i>А.Шамов. <b>Бер кашык суда батып яту (батып калу) </b><i>кимс. </i>Кечкенә генә бер мәсьәләне дә хәл итә алмау, буталу. <b>Бер кашыктан ашап йөргән (үскән) </b>Кечкенәдән бергә уйнап үскән, кайгы-хәсрәтләрне бергә кичергән. <b>Бер кашыктан ашау</b> <i>к. </i><b>бер табактан ашау</b>. <b>Бер кәлимә сүз </b>Бер авыз сүз. <i>Кеше кадере белмәгән андый эткә бер кәлимә сүзем әрәм. </i>Г.Бәширов. <b>Бер кәррә </b>Бер тапкыр. <i>--- безгә түземлек, түземлек һәм тагын бер кәррә түземлек кирәк.</i> Ф.Латыйфи. <i>--- бу фикереннән бер кәррә дә артка чигенмәде</i>... Р.Сибат. <b>Бер кеше икегә ярылырдай вакытта </b>Бик тыгыз вакытта, кызу эш өстендә. <b>Бер кисмәк балга – бер тамчы дегет </b>Тигез, тату, матур барган тормышны, түгәрәк мәҗлесне, эшне җимерергә бик аз гына нәрсә дә җитә, мәгънәсендә. <b>Бер колактан кереп, икенчесеннән чыгу </b>1) Игътибарсыз гына, әйтелгәннәрнең мәгънәсенә төшенергә тырышмыйча гына тыңлау. <i>Гөлбану бу турыда сүзләрне тыңлады, ләкин аңламады, бер колагыннан кереп, икенчесеннән чыга тордылар. </i>Г.Ибраһимов; 2) Игътибар итмәү, игътибарсыз калдыру, һаман үзенчә эшләү. <b>Бер көе (көенчә), бер килеш </b>Уртача, ярыйсы гына. <b>Бер көрәккә сап булу </b>Бер эшкә дә яраксыз, артык җан булганчы, аз булса да файда китерү, бер-бер эшкә ярау. <b>Бер кулга җыю </b>Бергә туплау, берләштерү. <b>Бер кулга – кырык эш </b>Бер кеше берьюлы күптөрле эш эшләгәндә әйтелә. <b>Бер кулдан тоту </b>Өй-йорт хуҗалыгында ир-хатын яки балалар, һәркайсы аерым кесәдән тотмыйча, бер баш хуҗа кулыннан алып тоту. <b>Бер кулсыз калу </b>1) Ярдәмчесез калу, төп таянычны югалту; 2) Иң кирәкле әйбер булмау сәбәпле, гаҗиз хәлдә калу, аптырап калу. <b>Бер кулы – балда, икенчесе – майда </b>Мул һәм тук тормышта яшәү, мәгънәсендә. <i>Бөтен җире җитешкән, кияве, кыр кәҗәсе кебек, тирәсендә сикергәләп йөри, үзе тоташ ефәктән төренгән, бер кулы – балда, икенчесе майда булачак. </i>Ф.Хөсни<i>. </i><b>Бер күз белән карау (бер күрү) </b>Һәммәсен тигез күрү, гадел карау. <b>Бер күлмәк белән калу </b>Бернәрсәсез калу. <b>Бер күрергә зар булу </b>Бик нык сагыну. <b>Бер күрмәскә әллә ни бирерсең (бирер идем) </b>Бик ямьсез, имәнеч, котсыз нәрсәгә карата яки кемнән дә булса бик каты бизү турында әйтелә. <b>Бер күрүдән егылып төшү</b> Бер күрү белән, сокланып, күз төшү, сихерләнеп мавыгу, гашыйк булу. <b>Бер мичкә балга – бер кашык дегет </b>Эшнең, сүзнең тәмен җибәрү, яраксызга чыгару, күңелне кайтару, ямьсезләү. <b>Бер нәфесен тыя алмау </b>Тиешсез эштән тыела алмау; аздан гына канәгатьләнә белмәү, комсызлану. <i>Бер нәфесен тыя алмаган кешене аны, әйтмә инде. Ни үгетләдек, ни әйттек. Ачуланып карадык, оялтып карадык, юк! </i>Г.Бәширов. <b>Берне биш итеп </b>Бик нык арттырып, күпертеп, асылын үзгәртеп. <i>Корбангали абзый, гадәтенчә, бик нык кодрәтләнеп, берне биш итеп сөйләде. </i>М.Мәһдиев.<b> Бер сүз белән (генә) әйткәндә </b>Кыскасы, гомумирәк итеп, нәтиҗә ясап, җыеп әйткәндә. <b>Бер сүзгә – биш сүз </b>Гел җаваплашып, сүз көрәштереп тору, карулашу. <b>Бер сүзгә килү </b>Аңлашу, килешү, бер карарга, бер киңәшкә, бер фикергә, бер уйга килү. <i>Юк, бездә бер сүзгә килү юк. </i>Ә.Фәйзи. <b>Бер сүздә булу </b>Уртак бер фикердә тору, тулысынча килешеп эш итү. <i>Шул инде сезнең... мин сизеп ятам, сез – барыгыз да бер сүздә. </i>Г.Бәширов. <b>Бер сүзеңә – мең җавап </b>1) Җавапка, сүзгә оста булу. <i>Бер сүзенә мең җавап табып, Фәхриҗамал абыстайны да авыз ачарга урын калдырмаган иде. </i>М.Вәли-Барҗылы; 2) Гел җаваплашып, сүз көрәштереп тору, карулашу. <b>Бер сүз юк (булмау, әйтмәү) </b>Каршы тормау, тулысынча килешү, ризалашу. <b>Бер табактан ашау </b>Һәр эшне бергә хәл итеп, аралашып, дус, тату яшәү. <i>Кайтса, бик шәп булыр иде дә, барыбыз да бер табактан ашар идек. </i>Г.Ахунов. <b>Бер тавыкны унга бүлү </b>Шул дәрәҗәдә саран. <b>Бер тамчы су кебек (шикелле) </b>Бер-беренә бик нык охшаган, нәкъ бертөсле.<b> Бер фикергә килү </b>Үзара аңлашу, килешү. <b>Бер чыбыктан сөрелгән </b>Барысы да бер үк төрле, бериш.<i> Бер Рухия генә шушылай кыйбласыз, аумакаймы, әллә кызларның бөтенесе дә бер чыбыктан сөрелгән микән?</i> В.Нуруллин.<b> Бер(әр) яры </b><i>диал. </i>Кая булса да бер урынга</p></p>
</table>
</body>
</html>