 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ГӨМБӘ</b> <i> и.</i> 1) Үсемлекләргә, хайваннарга яки аларның калдыкларына урнашып, споралар ярдәмендә үрчи торган, хлорофиллсыз түбән төзелешле үсемлекләр классының гомуми атамасы. <i>Сапрофит гөмбәләр үле органик матдәләр белән туклана, паразит гөмбәләр тере организмнарда урнашалар һәм алар исәбенә тукланалар. </i>Биология</p><p>2) Әлеге классның сапротрофлар бүлегенә караган, кеше һәм хайваннар өчен ашарга яраклы һәм агулы төрләргә бүленә торган үсемлекләрнең гомуми атамасы. <i>Бермәлне шулай өч малай урманга гөмбәгә дип киттек.</i> Э.Касыймов. <i>Әкрен генә атлап бара идем, игътибарым былтыргы яфракларны төртеп чыккан биш тиеннән чак кына зуррак бер гөмбәгә төште. </i>Н.Әхмәдиев. <i>Ә урманнарда йөреп, чикләвек, төрле җиләкләр, гөмбә, дару үләннәре җыю, печән чабу үзләре генә дә ни тора?!</i> Кызыклар дөньясында</p><p>3) Агач кәүсәсенә ябышып үсә торган каты үсенте, оры.<i> --- дөньяга чиста, балалар күзе белән карый башлыйсың: онытылып яткан уй-хисләр яңара, карурманнар аклана, һәр агач, куак, һәр үлән, һәр кырмыска күче, кош оясы, агач гөмбәсе якын дустыңа әйләнә дә синең серләреңә күчә. </i>Р.Вәлиев.<i> Каты гөмбә белән йогышлануны булдырмас өчен, агачларны ботаклары сынудан һәм кабыклары бозылудан сакларга, ә гөмбәне агачтан аерып алырга һәм яндырырга кирәк. </i>Биология</p><p>4) Кыяклы үсемлекләрне зарарлый торган авыру, кисәү авыруы. <i>Төрле төрдәге кисәү гөмбәләре солы, арпа, тары, кукуруз, бодай һәм башка кыяклы икмәк культураларын зарарлый. </i>Биология</p><p>5) Төрле үсемлекләрне, агачларны зарарлый торган авыруларның гомуми исеме. <i>Мин тәҗрибә үткәреп маташканда, тышта көчле җил чыгып, тәрәзәне ачып җибәрде һәм пробиркаларга күгәрек гөмбәсе спораларын китереп салды.</i> Кызыклар дөньясында. <i>Бу гөмбә мамыксыман кунык рәвешендә еш кына икмәк, яшелчә, тирес (ат тиресе) өсләрендә була, беркадәр вакыттан соң ул кара төскә керә. </i>Биология.<i> Дару буларак, карагай гөмбәсенең мәшкәкләрен файдаланалар.</i> Урман аптекасы</p><p>6) Үзагачны зарарлый торган авыру. <i>Идән черек, стеналар юеш, почмакларда гөмбәләр үсә.</i> К.Нәҗми</p><p>7) <i>мед.</i> Яшь балаларның авызындагы лайлалы катлау бозылу; сөт авыруы</p><p>8) <i>күч.</i> Яңгырдан яки кояштан ышыклау өчен ясалган гөмбә формасындагы корылма <i>–</i> чатыр. <i>Гөмбә-зонтикларның төсле материядән тартылган түбәләре киләсе җәйгә кадәр салдырылып алынган. </i>Г.Тавлин</p><p>9) <i>күч. мыск.</i> Берәр эштә, ешрак фикер йөртүдә, аңлауда сүлпән булган кешегә карата әйтелгән хурлау сүзе. <i>Шундый бул, акча үзе сине тапсын, гөмбә!.. </i>Х.Камалов. <i>Теге тинтәк гөмбә тыңлатырга теләми инде безгә Лондонны! </i>Т.Әйди</p><p> ◊ <b>Гөмбә баш</b><i> кимс.</i> Аңсыз, ахмак. <i>«Бераз ял итеп алу комачауламас иде», – дигән була. Дипломат, янәсе, гөмбә баш. </i>Р.Вәлиев</p></p>
</table>
</body>
</html>