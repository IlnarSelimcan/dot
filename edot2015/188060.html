 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БӘРЕЛҮ </b> <i>ф.</i>  <b>1. </b>1) Берәр нәрсәгә көч белән килеп сугылу, орыну. <i>Мескен кошчык бәрелде, харап булды, дип торганда гына, тургай канатларын җәеп җибәрде дә солы арасына әкрен генә килеп төште. </i>И.Гази. – <i>Диңгездә йөзгәндә тормышны шулкадәр ачык, җаваплы итеп тоясың, ул синең һәр күзәнәгеңә бәрелеп үтеп торган шикелле, – дидем мин. </i>М.Юныс. <i>Әмма егетнең башы нык бәрелгән. </i>Г.Гыйльманов</p><p>2) Сизү органнарына кискен тәэсир итү. <i>Котелогыннан Бу күтәрелә, Борычлы ашның Исе бәрелә. </i>Ф.Кәрим.<i> Биткә пешереп ала торган һава дулкыны, ком, балчык бураны бәрелде. </i>Ш.Рәкыйпов. <i>Корт чаккандай башын борып, читкә сикергәндә, аның борынына таныш ис бәрелеп калды. </i>Н.Гыйматдинова</p><p>3) <i>күч. </i>Ачулану, авыр сүз әйтү. <i>Ләкин аңа каты бәрелүдән курка, ничек тә кәефен бозмаска тырыша. </i>Ә.Еники. <i>Әбисенең аңа болай каты бәрелгәне юк иде әле. </i>М.Әмирханов</p><p>4) <i>күч. </i>Күңелгә авыр тәэсир итү. <i>Бу тавышлар Габдулланың тагын бәгыренә бәрелеп, аның тагын кызгану хисен уятты. </i>Г.Исхакый</p><p>2<b>. </b><i>и. мәгъ. к</i>. <b>бәрелеш. </b><i>Бәрелүне оештыр, һәм, кешеләр аңына килгәнче, ычкын, диде. </i>Т.Галиуллин. <i>[Табындагыларның] Сүз елгасы самолётларның егылуы, поездларның бәрелүе, газларның шартлавы, җирләрнең тетрәве кебек утрауларга кагылып узды. </i>Ф.Садриев</p><p>3<b>. бәрелеп</b><i> рәв. мәгъ. </i>Күкрәккә-күкрәк, кара-каршы. <i>Менә алар, ике көндәш, бер-берсенә бәрелеп үк басып торалар. </i>Н.Гыйматдинова</p><p> <b>Бәрелә төшү </b>Бераз, җиңелчә бәрелү</p><p> <b>Бәрелә язу </b>Чак кына бәрелми калу. <i>Рәфис, икенче бүлмәнең тәмәке төпчекләре дә себерелмәгән ишеге төбендә, өйдән чыгып килүче, ябыгып, коры сөяккә калган, Хәдиснең хатыны Нәсимәгә бәрелә язды</i>. А.Вергазов</p><p> <b>Бәрелеп алу </b>Тиз генә, бик кыска вакыт эчендә бәрелү. <i>Тәрәз рамнарының шак итеп бәрелеп алуы, идән сайгакларының шыгырдап куюлары гына, бүлмәдә кемдер йөри, дигән шик тудыра</i>. Д.Гайнетдинова</p><p> <b>Бәрелеп бетү </b>Берничә җирдән яисә берничә тапкыр бәрелү</p><p> <b>Бәрелеп йөрү </b>Анда-монда бертуктаусыз бәрелү. <i>Киң күкрәкле, ялтырап торган соры йонлы зур дустыбызга әйләнде. Аның анда атылып, монда бәрелеп йөрүен күргәч, икебез дә сөендек</i>. Г.Мөхәммәтшин</p><p> <b>Бәрелеп китү </b>Нәрсәгә дә булса аз гына кинәт бәрелү, бәрелергә өлгерү. <i>Корылмага, гөрселдәп, боз бәрелеп киткәндә сискәнеп куябыз. </i>М.Юныс. <i>Рәфитнең борынына көлдә пешкән бәрәңге исе бәрелеп киткәндәй булды</i>. Р.Бәшәр</p><p> <b>Бәрелеп кую </b>Кинәт бәрелү. <i>Тәрәзә төбендәге сәрби куагы талгын җилдә тибрәлә, аксыл сары чәчәкләре пыялага бәрелеп куя</i>. Ф.Латыйпов</p><p> <b>Бәрелеп тору </b>1) Бертуктаусыз, әледән-әле бәрелү. <i>Битемә җиңел генә җилләр бәрелеп торды. </i>Р.Фәизов. <i>Бөтенесе кара янган, бөтенесенең кулы бирчәйгән, һәрберсеннән чыршы сагызы исе бәрелеп тора</i>. М.Мәһдиев</p><p>2) Әле, хәзерге вакытта бәрелү. <i>Зәвыксызлык та күзгә бәрелеп тора</i>. Р.Мирхәйдәров. <i>Гүзәллеге, тазалыгы күзгә бәрелеп тора иде</i>. Н.Фәттах</p><p> <b>Бәрелеп узу </b>Узышлый бәрелү. <i>Берсе хәтта, ачыктан-ачык тупаслык белән, Таһирга бәрелеп узды</i>. М.Кәбиров. <i>Кемнәргәдер бәрелеп узды, кемнәрдер аны ачуланып калды</i>. А.Әхмәтгалиева</p><p> <b>Бәрелеп үтү </b><i>к. </i><b>бәрелеп узу</b>. <i>Әллә кайдан гына килеп чыккан дуамал җил агач башларына орылып, бәрелеп үтте</i>. Г.Сабитов</p></p>
</table>
</body>
</html>