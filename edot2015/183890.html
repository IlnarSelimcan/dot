 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АВАЗ </b> <i>и.</i>  1) Сулыш ярдәмендә тамак ярыларының тирбәлүеннән барлыкка килә һәм һава дулкыны белән тарала торган яңгыраш, тавыш. <i>Халык бер аваздан, барысы бергә, бердәм рәвештә күнеп, яңа патша белән танышырга теләделәр. </i>Әкият. <i>Мин оныттым нәфис авазыңны, Фәрештәдәй якты сыныңны. </i>А.Пушкин. <i>Бу </i>–<i> кош тавышы да, хайван тавышы да, кеше сөйләшкән тавыш та түгел, бу </i>–<i> җырлаган аваз иде --- . Аваз </i>–<i> хатын-кыз тавышы иде. </i>Гали Рәхим. <i>Гөнаһсыз бала күкрәгеннән атылып чыккан иң беренче яшәү авазыннан да кыйммәтлерәк аваз дөньяда юк, кызым. </i>Г.Кутуй</p><p>2) Һава тирбәлүләре нәтиҗәсендә кире кайтып ишетелгән яңгыраш; кайтаваз. <i>Килә шунда бер аваз әллә кайдан: «Ышанма, дөньяда һәркемдә ялган!»</i> Г.Тукай. <i>Үз тавышыңны танымыйча торасың: кое җавап бирәдер, җир авазыдыр сыман</i>. Ш.Галиев. <i>Боларны [сүзләрне] мин аваз яңгырашы буенча французга якын икәнен чамалап алдым һәм бу яңгырашны гомер буе хәтердә сакладым.</i> М.Мәһдиев</p><p>3) Нинди дә булса эш-хәрәкәттән, физик күренештән барлыкка килгән тавыш, өн. <i>Ерактан, әллә кайдан, ишетелә күк күкрәгән аваз.</i> Г.Тукай. <i>Көлтә допылдаган, салам чытырдаган авазлар --- авылның ерак урамнарына кадәр китеп яңгырыйлар</i>. М.Гали. <i>Һәм мин бер нәтиҗәгә килдем: кошларда очраклы бер генә хәрәкәт, кирәксезгә бер генә аваз да булмый</i>. М.Мәһдиев. <i>Юк, бөтенләй үк тынлык түгел, су тавышы, төнге елга авазы бар. Табигать авазы…</i> Р.Фәйзуллин </p><p>4) Төрле уен коралларында уйнаганда чыга торган тавыш, шул тавышның яңгырашы. <i>Кемдер, колакка ягымлы булган авазлар чыгарып, скрипкада көйгә сала…</i> Г.Кутуй </p><p>5) <i>лингв</i>. Сөйләмнең иң кечкенә берәмлеге. <i>Яңалифкә күчәргә өндәүчеләрнең фикере буенча, латин алфавиты телебезнең авазлар системасына туры килә</i>. Г.Ибраһимов. <i>К.Насыйриның «Кыскача татар грамматикасы»нда аваз чиратлары, авазларның үзара тәэсир итешүләре, сүз басымы кебек мәсьәләләр карала.</i> Татар грамматикасы </p><p>6) <i>күч</i>. Җавап буларак барлыккка килгән, кабатланган күренеш, вакыйга турында. <i>Әсәрдә [«Алтын кашбау»] ерак тарихлар авазы да, бүгенге аянычлы хәлләр дә бербөтен булып яши.</i> Н.Ханзафаров. <i>Гасырлар авазын тыңлап, мәхәббәт хакындагы моңсу да, ләззәтле дә риваятьне ишетергә дип, Кыз тавына елның-елында әллә кайлардан сәяхәтчеләр, сәфәрчеләр килә</i>. Сөембикә</p><p>7) <i>күч</i>. Эчке сиземләү, тоем. <i>Күңеленең кайсыдыр почмагында ят бер аваз: «Янына бар, якынрак бар», – дип пышылдады</i>. Казан утлары </p><p>8) <i>күч</i>. Рух, җан. <i>Әллә сандугачлар яу кырыннан кайтмыйча калганнарның җаннарымы, өн-авазларымы?.. Архив бакчасында сандугачлар сайрый. Яу кырыннан кайтмый калганнарның җан авазлары булып тоела миңа кошлар сайравы</i>. Ш.Мостафин</p><p> ◊ <b>Аваз бирү </b>1) Эндәшү, кайда икәнлеген белгертү. <i>Бу – шагыйранә як… Мәйданга киләчәк яңа әдәбияттан узган йөздә үк аваз биреп куйган Г.Кандалый --- шушыннан чыккан.</i> Н.Хисамов; 2) Җавап бирү. <i>Менә бит, әтиең киткән кайгыга каршы, син нарасыем, үзеңнең барлыгыңны белдереп, аваз бирдең, мине шатландырдың</i>. Сөембикә. <b>Аваз салу </b>1) Кычкыру, тавыш бирү. <i>Авыл малае булгангамы, әллә үсмер чагымда ук авылда бригадир булып эшләгәнгәме — таң әтәчләре аваз салуга уяндым.</i> Г.Ахунов. <i>Күршеләр капка шыгырдатып казларын урамга чыгарды, каршындагы күршеләрнең эте аваз салды</i>. М.Мәһдиев; 2) Хәбәр итү, барлыгын, яшәвен белдерү. <i>Хәзерге үлчәм белән килсәк, «Нур»ның татар көндәлек матбугаты буларак дөньяга аваз салуын (милләт масштабында, әлбәттә) бүгенге цивилизациянең Марска кеше утыртуына тиң бер вакыйга дияргә мөмкин</i>. Р.Әмирхан</p></p>
</table>
</body>
</html>