 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИЛӘСЛӘНҮ </b> <i>ф.</i> 1) Җилкенү, ашкыну, очыну, талпыну, ярсыну. <i>Улым, балам, кайтасыңны белмәдем шул. Күңелем нидер сизде мәгәр, иләсләнде. </i>Я.Зәнкиев. <i>Хатынның кайнар тәне, җылы сулышы аны тәмам гаҗизләндерде, иләсләнер хәлгә китерде. </i>М.Хәбибуллин. <i>Сугышта һөҗүмгә барыр алдыннан безнең дә күңел шулай иләсләнә торган иде. </i>Р.Вәлиев</p><p>2) Ни кылганын уйламау, шашыну. <i>--- байлык туплау, киенү-ясану белән иләсләнгән хатынга тулы ирек кирәк иде. </i>М.Насыйбуллин</p><p>3) Мәсьәләне аек акыл белән хәл итмәү; юләрләнү. <i>– Су анасы?! – дип кайтарып сорады Камай. – Нинди су анасы, иләсләндеңме әллә? </i>М.Хәбибуллин.<i> Шундый буталчык уйлар белән иләсләнүе нәтиҗәсендәдер, бер көнне Саимә әнисе алдында болай дип сүз ачты ---. </i>Ф.Хөсни</p><p> <b>Иләсләнә бару </b>Вакыт узган саен иләслеге арту. <i>--- чибәр хатын-кыз картая барган саен иләсләнә бара ---</i>. М.Хәбибуллин</p><p> <b>Иләсләнә башлау</b> Иләсләнү билгеләре күренү. <i>Ләкин йокы шаукымына иләсләнә башлаган Газиз картны мыштыр-мыштыр ишектән кереп килүче Зәйтүнә кортка кабат теге сәер балыклы дөньяга кайтарды.</i> Г.Гыйльманов</p><p> <b>Иләсләнә төшү </b>Бераз, берникадәр иләсләнү. <i>Назланудан тагын да иләсләнә төшкән Сәфәргали абзый, моны ишетүгә, кесәсендәге акчасын чамалап алды ---. </i>З.Фәйзи</p><p> <b>Иләсләнеп алу </b>Берара, кыска вакыт эчендә, азрак иләсләнү. <i>Шулай итеп, Фәләх беркемгә дә алай дөньясын онытып гашыйк булып йөрмәде. Дөрес, бер иләсләнеп алды алуын</i>. В.Нуруллин</p><p> <b>Иләсләнеп бетү </b>1) Тәмам иләсләнү; иләсләнү дәрәҗәсенә җитү. <i>Инде Сара апа да иләсләнеп беткән, Мостафадан текст көтә. </i>М.Мәһдиев</p><p>2) Бөтенләй акылсызлану, юләрләнү</p><p> <b>Иләсләнеп китү </b>1) Кинәттән, көтмәгәндә иләсләнү. <i>Эшли суыткыч, бик тыныч эшли. --- Мин тагын дәртләнеп, иләсләнеп киттем. </i>Г.Шәрәфи. <i>Шушы мизгелдән Настёна әйтерсең иләсләнеп китте: аның җанын ниндидер бәхетле, ахмак бер хәлсезлек чолгап алды. </i>В.Распутин</p><p>2) Ниндидер этәргеч сәбәп белән иләсләнү. <i>Сәфәргали абзый, беренче гыйшык утында янгандагы кебек халәттә булмаса да, Әминәнең җылы карашы белән күңелне эретә торган ягымлы сүзләреннән хәйран гына иләсләнеп киткән иде. </i>З.Фәйзи</p><p> <b>Иләсләнеп кую </b>Кинәт иләсләнү. <i>Безнең күңел җиләккә барырга иләсләнеп куйды. </i>Н.Хәсәнов</p><p> <b>Иләсләнеп тору </b>Иләсләнгән хәлдә булу</p></p>
</table>
</body>
</html>