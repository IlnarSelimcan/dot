 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЗӘГЫЙФЬЛӘНҮ </b> <i>ф.</i> 1) Имгәнеп, авырып, картаеп зәгыйфь хәлгә килү, зәгыйфькә әйләнү. <i>Тешәгәндә таш чәчрәп, сул күзе дә зәгыйфьләнгән иде</i>. А.Гыйләҗев.<i> Клиникага исә Вафина бөерләренең эшчәнлеге бөтенләй зәгыйфьләнгәч кенә килеп эләккән. </i>М.Маликова. <i>Тын су өстендә миңгерәгән, сәламәтлеге зәгыйфьләнгән корбан балыклары шулай өскә чыга, болганып йөри башлый</i>. М.Рәфыйков</p><p>2) Начар үсү; нинди дә булса сәбәп аркасында үсеше тоткарлану, тиешенчә үсә алмау, җитлекмәү. <i>Урыны-урыны белән караеп торган, зәгыйфьләнгән иген камылларын да «Арыш анасының эзләре» дип уйлаганнар. </i>Г.Гыйльманов. <i>Яфраклары саргайган, таплы-таплы чәчәкләре зәгыйфьләнгән; үрчемлелеге кимегән</i>. Р.Зәкиев</p><p>3) Көчсезләнү, куәте кимү, хәлсезләнү, көче югалу. <i>Менә ярлылык башланып, хәзинә ярлылангач, мәмләкәттә башбаштаклык туды. Шуның аркасында Алтын Урда зәгыйфьләнде. </i>Г.Гобәйдуллин.<i> Саный башлаганда шактый көр яңгыраган тавыш егермеләр тирәсендә зәгыйфьләнә, сүнә башлады. </i>М.Юныс.<i> Ышанычлырак булсын дип, снайпер тагын бер тапкыр мылтык тәтесенә басты, икенче пуля да шул ук юлны узды, көче кимеп, зәгыйфьләнә башлаган йөрәк яныннан гына үтте. </i>А.Гыйләҗев</p><p>4) Интенсивлыгы кимү, киеренкелеге юкка чыгу. <i>Җир астындагы пар бер куәтләнсә, бер зәгыйфьләнсә, ул вакытта җир бер күтәрелә вә бер төшә дә, зилзилә хасил була. </i>Ф.Әмирхан</p><p>5) Нормаль уйлау, фикер йөртә алу сәләтенә зыян килү. <i>Ләкин ул, теге телсез әпә кебек, аң-зиһене зәгыйфьләнгән бер мескен зат та түгел</i>. Г.Гыйльманов.<i> Кешенең тиресе саргая, сөякләре сынучан була, чәче коела, акылы зәгыйфьләнә, элекке тойгылары һәм кызыксынулары югала, ул тиз картая. </i>Мәгариф</p><p>6) <i>күч</i>. Төшенкелеккә бирелү, бар нәрсәне начар итеп күрү, бары начарлык эзләү. <i>Бөтен җире дә исән-сау аның. Әмма рухы зәгыйфьләнгән, күңел ярлары какшаган…</i> Г.Гыйльманов</p><p> <b>Зәгыйфьләнә бару </b>Акрынлап, аз-азлап зәгыйфьлеге көчәю. <i>Ифрат зиһенле, зирәк үлчәмле күренгән агаебыз акылга зәгыйфьләнә бара түгелме? </i>Т.Галиуллин. <i>--- тирән зәвыклы язучы яисә тәнкыйтьче күзе генә тотып ала алырлык кайбер үзгәреш-үсеш чалымнарын, йә булмаса, прозаның котылгысыз рәвештә зәгыйфьләнә баруын тоябызмы, сиземлибезме? </i>Ф.Латыйфи</p><p> <b>Зәгыйфьләнә башлау </b>Зәгыйфьлек билгеләре күренү. <i>Ләкин кыпчак иленең Монголиядә булган мәркәзгә баглануы акрынлап зәгыйфьләнә башлап, Мәнги ханнан соң бөтенләй бетте. </i>Г.Гобәйдуллин. <i>Балигъ булып, иблис эшчәнлеге нәтиҗәсендә иман савыты зәгыйфьләнә башлагач кына, диннең кирәге чыга</i>. И.Әмирханов</p><p> <b>Зәгыйфьләнә төшү </b>Тагы да зәгыйфьләнү. <i>Ә инде картлык килеп зәгыйфьләнә төшкәч, комсыз булу бер дә килешми. </i>А.Ганиев</p><p> <b>Зәгыйфьләнеп бетү </b>Бик нык, тәмам зәгыйфьләнү. <i>Әмма ул көннәрнең салкын һавасы әтиебезнең зәгыйфьләнеп беткән үпкәләрен барыбер куырып алган булып чыкты. </i>Р.Фәизов. <i>Бозлы су --- җиргә агып төште, тапталып, зәгыйфьләнеп беткән үлән бөртекләренә яшәү бүләк итте... </i>Г.Гыйльманов</p><p> <b>Зәгыйфьләнеп калу </b>Билгеле бер сәбәп, хәл, вакыйгадан соң зәгыйфьләнү. <i>Таш белән бастырсаң, үлән дә сытыла, төссезләнеп, зәгыйфьләнеп кала, үзенең асыл сыйфатларын җуеп, шәкелен танымаслык итеп үзгәртә. </i>Ф.Галимуллин</p><p> <b>Зәгыйфьләнеп китү </b>Кинәт, бераз, беркадәр зәгыйфьләнү. <i>Аксак Тимер тарафыннан Алтын Урда шәһәрләре җимерелгәч, Түбән Идел – Җаек төбәгендә утрак тормыш шактый дәрәҗәдә зәгыйфьләнеп китә. </i>Әдәбият</p></p>
</table>
</body>
</html>