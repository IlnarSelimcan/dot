 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖЫЛЫ </b> <b> II </b> <i>и.</i> 1) Кояш нурларыннан, ягулык янганда аерылып чыга торган энергия, җылылык. <i>Җир җылысын тоеп юандың, Ил сулышын тоеп куандың. </i>М.Хөсәен. – <i>Пешә-пешә эчәргә кирәк, җылысы бөтен тамырларга китсен, – дип кыстый торды. </i>Ә.Еники. <i>Саман йортның үз уңайлыгы бар: ул җәй көне салкынча була, кыш көне җылы тота икән. </i>Ф.Бәйрәмова</p><p>2) Һава торышы җылы булган вакыт; җәй айлары; кояш туры карый торган көннәр. <i>Җылылар җитте</i></p><p>3) Тере организмнарда матдәләр алмашу процессында барлыкка килгән энергия; тәннең уртача температурасы. <i>Бераздан аякларым җылы тойды, чәнчеп авырту бетте. </i>Ә.Еники. <i>Төньяк боланының йон бөртекләре һава белән тулган, ә һава тән җылысын яхшы саклый. </i>Хайваннар дөньясы</p><p>4) Җылы урын, җылытыла торган өй, бүлмә һ.б.ш.ны белдерә. <i>Хәзер үк җылыга керергә кирәк. </i>Ә.Еники</p><p>5) <i>күч. </i>Башкаларга карата булган наз; ярату, якын итү, үз итү хисе; яхшы мөнәсәбәт. <i>Кеше дөрес тәрбия алмаган, дибез, моны ничек аңларга соң? Иң беренче шул: балага ана җылысы, мөлаем карашы, сөюләре-үбүләре җитмәгән. </i>М.Әхмәтҗанов. <i>Кил, ишектән күз алмыйча Көтәрмен мин. Күңел җылым белән кунак Итәрмен мин. </i>М.Хөсәен</p><p>6) <i>күч. </i>Дәрт, рух бирә торган күңел көче. <i>Нәҗип килсә дә, мине юатса да, минем белән бик җылы, якын булса да, ихтимал, барыбер коткарып кала алмаган булыр иде. </i>Ә.Еники</p><p> ◊ <b>Җылы алмау </b>Җылынмау. <b>Җылы башлау </b>Ягылган мунчага, башлап, беренче булып бару; иң эссе, парлы вакытында керү. <i>Әнкәсе күршедәге Сәрби карчыкларга мунча яккан икән, Җиһангәрәйне җылы башларга җибәрдек. </i>Г.Толымбай. <b>Җылы бирү </b>1) Мунчаның кызган ташына су сибеп, пар чыгару; 2) Көч, дәрт бирү; рухландыру. <b>Җылы керү (йөгерү)</b> Йөрәккә, күңелгә, эчкә сүзләре янында килеп, «өмет кабыну, тынычлану, ышаныч уяну» кебек мәгънәләрне белдерә. – <i>Хәзер кайда эшлисең соң? – дип сорыйм, эчемә җылы керә башлаганын сизеп. </i>М.Юныс. <b>Җылы тотмау </b>Эчтәге җылылыкны саклый алмый торган, җылыны тышка тиз чыгара, тиз суына торган итеп эшләнгән булу</p></p>
</table>
</body>
</html>