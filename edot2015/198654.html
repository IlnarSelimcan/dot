 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАПША’У</b>  <i>ф</i>. 1) Кул белән эзләү, кармалау. <i>Уң як кабыргасын капшый башлагач, Рәдиф тагын җан өшеткеч итеп илереп куйды.</i> В.Нуруллин. <i>Газинурның бармаклары кечкенә генә җиз этикетканы капшый</i>. Г.Әпсәләмов. <i>Үз-үзенә ышанмагандай, Мансур түш кесәсен капшады: шөкер, хат урынында иде.</i> Р.Юсупова</p><p>2) <i>сөйл</i>. Берәр нәрсәне эзләп табу, урынын билгеләү өчен, пулемёт уты, ут көлтәсе, фонарь һ.б. белән яктыртып, ниндидер урынны, өслекне һ.б. җентекләп тикшерү. <i>Прожектор, төн карасын телеп, Елга өстен капшый, яр буен.</i> Е.Уткин</p><p>3) <i>күч</i>. Җентекләп карау, игътибар белән күзәтү. <i>[Хис-тойгылар] Сабырсызлана, каядыр карурманга кереп адашканмын да кебек, бозы арчылып бетмәгән агымсуда коенам да сыман, күз карашым каушап тирә-якны капшый, тишә, үтәли күрә ---.</i> А.Гыйләҗев.<i> Күзләре белән капшамыйча сөйләшә дә башламас иде ул. </i>А.Нуруллин. <i>Алар, хан кызына һәм шөһрәтле Әмәт хатынына сүз катарга базмасалар да, күзләре белән капшауларын куймыйлар иде</i>. Т.Нәбиуллин</p><p>4) <i>күч</i>. Нәрсәне дә булса белергә, ачыкларга, эзенә төшәргә, табарга тырышып төпченү яки сынау, игътибар белән карау, күзәтү, өйрәнү. <i>Бу – үзенә күрә икесенең дә күңелләрендә нәрсә ятканын капшау кебегрәк халәт булды.</i> Ф.Садриев. <i>Бу гадәти кызыксыну, ваемсыз капшау гына түгел иде.</i> Т.Галиуллин. <i>Ул менә бүген минем бу Язманы капшый бугай: «Ни өчен автор, – янәсе, – Үз ягын мактый шулай».</i> Х.Туфан</p><p> <b>Капшап алу </b>Бер тапкыр капшау. <i>Галим билендәге кайчыны капшап алды да алга атлады.</i> Г.Әпсәләмов. <i>Тирләп чыккан маңгаемны ирексездән капшап алдым: кем икәнлегем анда язып куелмагандыр ич?</i> Н.Әхмәдиев</p><p> <b>Капшап бару </b>Аз-азлап, акрынлап капшау</p><p> <b>Капшап бетерү </b>Җентекләп, озаклап, бөтен җирен капшау.<i> Гәүдәңне аркылыга-буйга үлчәп, капшап бетерәләр икән. </i>Ә.Хәсәнов</p><p> <b>Капшап йөрү </b>Анда-санда капшау</p><p> <b>Капшап карау </b>Капшап тикшерү.<i>Кыз күлмәкнең җилкәләрен капшап карый. </i>М.Юныс. <i>Дәүләтшин (ул хәзер минем рәсми ярдәмчем) егетләрнең көрәкләрен, котелокларын һәм башка тимер-томырларын капшап карый: яхшы тагылганнармы, шалтырамыйлармы?</i> И.Гази</p><p> <b>Капшап кую </b>Бер тапкыр капшау. <i>Аның [Алексейның] дежурда бирелгән пистолеты бар иде, ул шуңа канәгать булып капшап куйды.</i> Х.Камалов. <i>Ә инде сәкегә терәлеп утырган ике карчык Шәрифелтти белән Хәбибҗамалтти оек кунычларын капшап куйдылар</i>. Н.Кәримова</p><p> <b>Капшап тору </b>Сөйләгән моментта капшау; даими капшау. <i>Аннары, күкрәге турына тезләнеп, йөрәген капшап торды да: – Милашкин исән! – дип кычкырып куйды. </i>Х.Камалов. <i>Агачларның ботакларын Тынгысыз җил капшап тора. </i>Л.Шәех</p><p> <b>Капшап чыгу </b>Һәрберсен аерым-аерым капшау. <i>Кирәкле кәгазен таба алмыйча, Әхәт һәр кесәсен капшап чыкты. </i>А.Галиева. <i>Ә колхозлашу чорында авылларга кайткан зур тимер көпчәкле тракторны күргәч, Азат бала чагына кайткандай булды, куанды, тракторның бөтен нәрсәләрен капшап чыкты. </i>А.Тимергалин</p><p> <b>Капшый башлау </b>Капшарга керешү. <i>Уйлар аның башын җирдән күтәрделәр, ул томанлы күзләре белән авыл урамнарын капшый башлады.</i> А.Гыйләҗев.<i> Мулланың тавышы тынгач, әтисе кесәсен капшый башлады. </i>Р.Зәйдулла</p><p> <b>Капшый тору</b> Туктаусыз, озак вакыт капшау. <i>Бөтен авыл халкы белән урманны капшый торгач, әтине тапканнар.</i> З.Хәким</p><p> <b>Капшый төшү </b>Тагын да күбрәк капшау</p></p>
</table>
</body>
</html>