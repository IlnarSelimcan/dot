 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИҢҮ</b>  <i>ф.</i> <b>1.</b> 1) Чокырланып җиргә батып керү, батып китү, бераз, берникадәр сеңеп тору. <i>Әмма йорт, келәт, абзар-лапаслар бик тә иңгәннәр иде. </i>М.Хуҗин. <i>Аскы каттагы тәрәзәләре җиргә иңә башлаган, --- мунча, тыштан караганда, бер кешене дә җәлеп итәрлек түгел. </i>Ф.Латыйфи.<i> Йорт, кояш ягына таба кыйшаеп, җиргә иңгән. </i>Н.Хәсәнов</p><p>2) Уелып керү, чокырланып тору, чокыр хасил булу. <i>Комбинезон кигән, тешләре төшүдән яңаклары иңгән ябык ир куркып калды. </i>М.Мәһдиев. <i>Алинә, туктап, Айсылуны кабер янына алып керә, дәшми генә утыргычка иңәләр. </i>Х.Ширмәт. <i>Бу тирәләрнең җире, бозлык чорында калын боз катлавы басып торганлыктан, аска иңгән булган ---. </i>А.Муранов // Чокыр сыман урын хасил итү. <i>Шунда, абзарның караңгы почмагында, сыер таптый алмый торган корырак урында мин ниндидер батынкылык күреп алдым. Бу ни хәл тагын? Әллә гасыр буе торган абзар астында җир иңә башлаганмы? </i>Р.Фәизов // Аска таба сеңү, басылу. <i>Иргали, җиргә иңеп керергә теләгәндәй, окоп кырыена тагын да ныграк елыша төште. </i>М.Хәсәнов // Авырлык көче белән өслектән төпкә төшеп китү. <i>Вышка артыннан ук, лебедка, ротор, трослар һәм культбудка урнаштырылган тимер чаналарын өстерәп, өч-дүрт трактор да баржага керде. Гаять зур баржа күзгә күренеп суга иңде. </i>М.Хәсәнов</p><p>3) <i>сөйл</i>. Офык артына төшеп күмелү, баю. <i>Кояш иңгән, тышта караңгы төшеп килә</i>. Ш.Камал // Килү, җитү, башлану. <i>...Яз килде, өстенә тынгысыз төн иңде. </i>А.Гыйләҗев</p><p>4) Күктән төшү. <i>– Әйе шул, – диде фрау Берна. – Кайчак мин «Тәүрат»ны ачам дә Раббыбыздан иңгән васыятьләрне укыйм. </i>Т.Әйди. <i>– Сез, райком инструкторы була торып, ничек мондый фикерләргә килә алдыгыз соң? – Алар, ничектер, үзләреннән-үзләре иңә миңа. Гел көтмәгәндә югарыдан әйтәләр. </i>Ф.Садриев<i>. – Син сизәсеңме өстән иңгән нурны? – дип, аның [Ленизаның] башын сыйпады Герман. – Ул [Илаһи] безне хуплый! </i>М.Маликова</p><p>5) <i>диал</i>. Билгеле бер күренеш, төс алу, билгеле бер рәвешкә керү; берәр нәрсәгә икенче нәрсә кушылу, йогу (төс, буяу турында). <i>--- бөтен тау битен каплап киткән урман да, инде карасу яшел төс иңеп, ап-ачык күренә иде. </i>Х.Сарьян<i>. Йөзенә зәгъфран сарысы иңгән Зөлхия бер иртәне, ничектер, җиңеләеп, яшәреп киткәндәй, Надыйр белән Айзирәне үз янына дәшүләрен үтенде. </i>Р.Мулланурова. <i>Берничә минуттан аның --- мәетнеке төсле ак чыраена сизелер-сизелмәс кызыллык иңгән иде. </i>Ф.Садриев</p><p>6) <i>күч</i>. Ишетелү, барып җитү. <i>– Иптәш өлкән лейтенант, сезне штабка чакыралар, – диде кинәт иңгән ирләр тавышы.</i> М.Юныс. <i>Зөһрә бакча уртасында туктап кала да, күктән иңгән тавышларны ишеткән сымак, бәбәкләрен күккә терәп тыңлап тора. </i>Р.-Н.Гүнтәкин</p><p>7) <i>күч. </i>Билгеле бер кыяфәткә керү. <i>Гөлниса апа Гөлүсәгә кул күтәрде... Коелыплар иңде бичара кыз, үкси-үкси, буылып еларга кереште. </i>М.Хәсәнов. <i>Канат иңде егеткә. Җегәр, гайрәт ташкыны килде</i>. Р.Мөхәммәдиев</p><p>8) <i>күч. </i>Курку, көтү кебек киеренке хәлдән чыгу, тынычлану. <i>Яралы баласы янында булгач, аңа җан иңде. </i>Я.Зәнкиев. <i>Габдрахман абый белән сөйләшкәннән соң, минем күңелгә тынычлык иңгән иде инде. </i>Г.Ахунов. <i>[Ананың] Күзләренә йокы кайтты, өйгә янә иминлек иңде. </i>Р.Мөхәммәдиев</p><p>9) <i>күч. </i>Акыл керү, аңлылану. <i>Йа Ходаем, күпме гомерләр күргәнем юк бит инде сине, Илдархан... Үзгәргәнсең, әзрәк буйга да үскәнсең бугай. Акыл иңгән сиңа. </i>М.Хуҗин</p><p>10) <i>күч.</i> Берәр нәрсәнең тулысынча эченә үтеп керү; биләп алу, үзенә буйсындыру. <i>Кар бөртекләре белән җиргә моңсу яктылык, талгын рәхәтлек тә иңә иде кебек. </i>Р.Вәлиев.<i> Бәхетсезлек чыккан йортка бәхет иңмәскә дигәндер инде... </i>М.Галиев. <i>Ирексездән, күзләре яңадан кысыла башлады Микәйнең. Күзләре кысылды, ә йокы иңмәде</i>. Р.Мөхәммәдиев // Кешенең эчке дөньясына ниндидер борчу керү<i>. Иргалинең йөрәге янә дөрселдәргә кереште, күңеленә янә шик, икеләнүләр иңде. </i>М.Хәсәнов. <i>Таң атса да, кояш баеса да, күңелгә тынычлык иңмәде, эзгә бастырып милиция килер сыман иде. </i>Н.Гыйматдинова. <i>Табын янындагы сүзләр азая, зират турысында сөйләшә башлауга, күңелләргә курку иңә. </i>А.Гыйләҗев</p><p><b>2. иңеп</b> <i>рәв. мәгъ. күч. диал</i>. Бик тирән. <i>Башымны кую белән мин иңеп йокыга китәм</i>. Ш.Әхмәдиев</p><p> <b>Иңә бару </b>Торган саен ныграк, тагы да арта барып иңү. <i>Ә үзе, никадәр тырышса да, күзләренә иңә барган моңсулыкның торган саен тирәнәя генә баруын яшерә алмады. </i>Г.Галиева. <i>Кояш урман өстенә иңеп бара. </i>М.Галиев. <i>Гармун телләрендә, йөрергә яңа өйрәнгән мәче баласы кебек, чалый-болый атлаган бармакларга һаман саен ышаныч, ныклык иңә барды. </i>Н.Әхмәдиев</p><p> <b>Иңә башлау</b> Иңергә тотыну. Урманда кар иңә башлаган, чаңгы юлы калкып чыккан. Н.Каштанов. Ә мин аны көз төсе иңә башлаган агачларның сафлыгы дип уйлыйм. Ш.Галиев. Тора-бара аның күңеленә битарафлык иңә башлады ---. Р.Вәлиев</p><p> <b>Иңә төшү </b>Тагын да бераз, берникадәр иңү. <i>Мин күрмәгән тугыз-ун ай эчендә, картаеп, җиргә иңә төшкән бу йорт. </i>Н.Әхмәдиев. <i>Яшеллек эчендә җиргә иңә төшкән борынгы йортларның тарихын сөйләп бара. </i>М.Галиев</p><p> <b>Иңеп бару</b> Торган саен ныграк иңү.<i> Кояш иңеп бара ---. </i>Б.Камалов. <i>Мин чүкечне кысыбрак тоттым, һәм без эшләп киттек. Клепкалар, титан калайлары беркетелеп, иңеп бара. </i>Н.Хәсәнов</p><p> <b>Иңеп бетү </b>Бөтенләй, тулысынча иңү. <i>Марҗаның куены нигә шундый да тирән, шундый да кайнар ул? Ахияр да баш-аягы белән йотылды, иңеп бетте анда. </i>Р.Зәйдулла. <i>Бер, ике, өч, дүрт, биш... алтынчы өй безнеке. Түбә саламы каралып, иңеп беткән инде ---. </i>М.Галиев</p><p> <b>Иңеп калу </b>Ниндидер сәбәпләр аркасында иңү. <i>Урамда башын игән кое сиртмәләре моңаеп утыра. Иңеп калган кое бураларының өстен каплап, таш бастырып куйганнар. </i>М.Галиев</p><p> <b>Иңеп килү</b> Аз-азлап, акрынлап иңә башлау. <i>--- җәй буе кояш нуры һәм яңгыр тамчылары белән иркәләнгән яфракларга анда-санда саргылт төс иңеп килә. </i>Р.Мөхәммәдиев. <i>Ерактан шавы-гүләве ишетелмәгән дулкын булып, бөтен үзәнлекләрне колачлап эңгер иңеп килә. </i>М.Галиев. <i>Кояш баеган, караңгылык иңеп килә иде инде. </i>Ф.Садриев</p><p> <b>Иңеп тору </b>Әледән-әле, ара-тирә иңү. <i>--- мәҗүси гарәпләрнең аңына бер һәм бердәнбер Аллаһ турындагы идеяне сеңдерү пәйгамбәребезгә җиңел булмаган, шуңа күрә ара-тирә иңеп торган сүрәләр ярдәмендә аңа даими аңлату эше алып барырга туры килгән.</i> С.Шәмси</p><p> <b>Иңеп төшү </b>Кинәт иңү. <i>Кар таулары кайнар кояш нуры астында шул көнне үк иңеп төште</i>. И.Гази. <i>Мотыйк һаман кузгалмады. Аннары «лып» итеп утыргычка иңеп төште. </i>Р.Вәлиев</p></p>
</table>
</body>
</html>