 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖЕБҮ</b>  <i>ф.</i> 1) Чылану, җебенү, юешләнү. <i>--- бишмәт шактый җебегән; бишмәт азрак сурыга төшсен, үзем дә бераз шомарак, мәдәниятлерәк күреним дип уйладым. </i>Ш.Камал. <i>Мидхәт пугачын каргаларга төзәде. Ләкин, бая базда аунаганда, кар белән пистоннары җебегән булганлыктан, пугачы атмады. </i>Ф.Хөсни. <i>Суда аяклар җебегәч кенә, авырту басылып, тәнгә рәхәтлек йөгерде. </i>Ф.Яруллин</p><p>2) Су, дым яки җылылык тәэсирендә йомшару, изрәү, сыегаю. <i>Яңгырлар башланса, иске чокырларга су тула, ярлары җеби, йомшара. </i>А.Гыйләҗев. <i>Өстәвенә изелгән карбызлардан машина тартмасының идәне җебегән, Әгъдия таеп та китте, гөрселдәп ауды да... </i>К.Кәримов<i></p><p></i>3) <i>күч. </i>Нинди дә булса хәл алдында артык юашлану, бик курку, каушау. <i>[Кадыйров] Пошына башласа, башын түбән исә, бетте инде, җеби дә төшә. </i>Г.Әпсәләмов. <i>Зуфирәгә ошамый малай, йомыкый, хәтта шактый җебегән булып тоела. </i>М.Маликова<i>. Менә шул сүзне Мәһди әйтергә, ике бозауга кибәкне Мәһди аерып бирергә тиеш иде дә бит, ә ул әнә утыра җебеп, авызына су кабып. </i>Казан утлары</p><p>4) <i>күч. </i>Йомшару, елау дәрәҗәсенә җитү, күңел тулу<i>. Күзләренә кинәт, ачыттырып, дару салгандай булдылар. Монсы кирәкмәс иде, бу кадәр җебемәскә иде, диде ул. </i>Х.Сарьян</p><p>5) <i>күч.</i> Йомшау, киеренкелек бетү. <i>Бер-ике сәгатьтән соң апам тәмам җебеп, тирләп-пешеп, бик канәгатьләнеп, өйдән чыкты, төшкән урынына кайтып китте. </i>А.Шамов</p><p>6) <i>күч. сөйл.</i> Исерү, нормаль хәрәкәт итү сәләтен югалту. <i>Җебүе җиткән каһәрнең, шаркылдап көлә генә. </i>Ф.Хөсни</p><p> ◊ <b>Җебеп аккан </b><i>к. </i><b>җебегән арыш боламыгы</b>. <i>Бибинур, телгә-тешкә алай ук үткен булмаса да, бөтенләй җебеп акканнардан да түгел. </i>А.Гыйләҗев</p><p> <b>Җебеп алу </b>Кыска вакытлы, азга гына җебү. <i>Шул авыртуга күңелем җебеп алды... Ә болай барысы да әйбәт, атасы</i>. Г.Гыйльманов</p><p> <b>Җебеп бетү </b>Тулысынча, тәмам җебү. <i>--- моңга гына салынып, сагышланып ятсак, без бөтенләй йомшап, җебеп бетәрбез</i>. Г.Ибушев</p><p> <b>Җебеп җитү </b>Тиешенчә җебегән хәлгә килү. <i>Судагы җитен җебеп җиткән</i></p><p> <b>Җебеп йөрү </b><i>күч. </i>Җебегәнлек күрсәтү, булдыксызлану. <i>Ә сез, уҗым бозаулары, җебеп йөри торгач, муенга атландырасыз бит дию пәриен. </i>К.Нәҗми. <i>Шулай җебеп йөрү килешәмени инде шундый бөркеткә, ә?! </i>С.Шәрипов</p><p> <b>Җебеп китү </b>1) Бераз, берникадәр җебү. <i>Кадрия чәчәкле кулъяулыгы белән күз тирәсен, аннан җебеп киткән борынын сөртеп алды</i>. Р.Галиуллин</p><p>2) <i>күч. </i>Кинәт, көтмәгәндә җебегәнлек күрсәтү. <i>Күңеле нечкәреп, җебеп китүдән ул хәтта үзе дә уңайсызланып куйды. </i>И.Гази</p><p> <b>Җебеп тору </b>1) Әле, хәзер җебү хәлендә булу. <i>Ишетәсеңме? Кемдер шул бозлы яңгыр астында ике аягын укмаштырган да күшегеп, җебеп тора. </i>Г.Бәширов</p><p>2) <i>күч. </i>Артык йомшау, мәлҗерәү, куркып тору. <i>Ул киреләнер, нинди дә булса сылтау тапкан булыр. Кара аны, җебеп торма, ычкындырма кулыңнан. </i>Р.-Н.Гүнтәкин. <i>Моннан соң мин куркак булмыйм, беркем алдында да җебеп тормыйм. </i>М.Мәһдиев</p><p> <b>Җебеп төшү </b>1) Тиз арада яки кинәт кенә йомшау; йомшаган хәлгә килү. <i>Куркып торам, таш булып таш чыдый алмас: Эреп төшәр, җебеп төшәр – ком да калмас</i>. Э.Шәрифуллина</p><p>2) <i>күч. </i>Кинәт югалып калу, нишләргә белмәү, каушап калу, аптырашка төшү. <i>– Шулай кирәк ул... Башка хатын-кызлар җебеп төшкәннәр бит, ничек инде шулар кебек булмаганы өчен гаеплисең, – ди Гыймай абзый. </i>М.Гафури. <i>Дөрес, зинданда тәмам җебеп төшкән тоткыннарны яратмыйлар, андыйлардан тиз читләшәләр. </i>А.Гыйләҗев. <i>Ул [Хәсән Сарьян] җебеп төшмәде, татар язучылары арасында үз урынын тиз таба алды. </i>М.Шабаев</p><p> <b>Җеби төшү </b>Беркадәр, бераз җебегән хәлгә килү. <i>Җитен җеби төшкән</i></p></p>
</table>
</body>
</html>