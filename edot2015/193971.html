 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖӘҺӘННӘМ </b> <i>и.</i> <i> гар. </i> 1) Дини тәгълимат буенча: үлгәннән соң, гөнаһлы кешеләрнең җанын газаплый торган урын, утлы тәмуг. <i>Гөлҗиһан үкереп янган уттан бик курыкты, моның җәһәннәм икәнлеген аңлады. </i>Ф.Бәйрәмова. <i>Болытларына гына күтәрелеп кара: җәйге, июль болытларымы болар? Җәһәннәмнән кубарылган албастылар, иблисләр түгелме әллә?! </i>А.Гыйләҗев. <i>Ул явыз кеше олуг җәһәннәмгә керер. </i>Коръән тәфсире</p><p>2) <i>күч. </i>Түзә алмаслык авыр шартлар, газаплы, интектергеч тормыш. <i>Ул аларның җирдәге тормышларын җәһәннәмгә әйләндерде ---. </i>Ф.Бәйрәмова. <i>Якты көне күптән инде төнгә әверелде, әйләнә-тирәсе караңгы җәһәннәмгә охшап калды. </i>М.Хәсәнов. <i>Бер тапкыр җәһәннәмне кичеп, икенче кат төрмәгә эләккән кешенең шундый сабырлыгы, үз-үзен иркен тотышы, горурлыгы, олысымаклыгы мине сокландырды. </i>А.Гыйләҗев</p><p>3) <i>күч.</i> Үлем-кырылыш, сугыш кырындагы коточкыч хәлләр, дәһшәт. <i>Өч көн, өч төн бертуктаусыз сугыш җәһәннәмендә кайнаган, ахыр чиктә арыган кызылармеецлар ял итәләр. </i>Г.Гобәй. <i>Кинәт тирә-ягыңда җәһәннәм кайный башлый, блиндажлар җимерелә, яныңдагылар җен шикелле юкка чыга башлый. </i>М.Әмир. <i>Мерефа ул дәһшәтле көннәрдә җәһәннәмне хәтерләтте</i>. К.Латыйп</p><p>4) <i>күч. </i>Тавыш-талаш, шау-шу, чуалчык, буталчык; гаугалы вакыт. <i>Бер минут эчендә бөтен йорт җәһәннәм рәвешенә керде. </i>Г.Тукай</p><p>5) <i>күч. </i>Бик ерак, әллә кайдагы урын, билгесез җир. <i>Җаны үртәлгәнгә күрә генә: – Миңа димәсәң, ник җәһәннәмгә китеп олакмыйсың шунда, – дип, кызының артыннан кычкырып калган булды Мәрфуга җиңги. </i>М.Шабай. <i>Председатель Хәкимовны хет җәһәннәмнән табыгыз. </i>М.Хуҗин. <i>Икенчедән, үзең, чатан чәүкәдәй, җәһәннәмгә дә барасың юк, өйдә утырасың.</i> Б.Камалов</p><p> ◊ <b>Җәһәннәм арты</b> <i>к. </i><b>җәһәннәм асты</b>. <i>Болай эшләү төрле яклап файдалы булып чыкты. Беренчедән, җәһәннәм артына үз машинаңны кумыйсың. </i>Ф.Яруллин. <i>Менә хәзер аякка басам да әнкәйгә ярдәм итә башлыйм дигәч кенә, барысын ташлап, җәһәннәм артына китәргә кирәк.</i> Ватаным Татарстан. <b>Җәһәннәм асты</b> Кеше эзләп таба алмаслык бик ерак урын, яки билгесез җир. <i>Эзләдек, ләкин таба алмадык: җәһәннәм астына киттемени, җир күрде, су алды үзен...</i> К.Латыйп. <i>Юк, менә аның өчен җәһәннәм астына барырга, ниндидер ташландык, караңгы мәчетне күрергә, җитмәсә, шуның янында катып-туңып, тыңлап торырга кирәк</i>. Ә.Еники. <b>Җәһәннәм базы</b> 1) <i>дини </i>Җәһәннәмнең төбе, кешеләр газаплана торган иң куркыныч урыны. <i>Шәвәли, --- сират күперен чыга алмый җәһәннәм базына егылып төшүдән куркып, соңгы елларда намазын калдырмый башлады. </i>А.Расих; 2) Төрмә, тоткынлык; газаплы, интектергеч шартлар. – <i>Әйе, – диләр иптәшләрең, – җәһәннәм базын уйлап тапкан адәм актыгы җәзадан коры калырга тиеш түгел. </i>А.Гыйләҗев. <i>Үләм дигәндә, кемнәрдер җәһәннәм базына – лагерьга килеп чыккан, татарларны җыйган, үз телләрендә кешеләрчә сүзләр табып эндәшкән. </i>А.Гыйләҗев. <i>Биш башак усаң – биш ел төрмә, ун башакка үрелсәң, ун елга җәһәннәм базына дөмегәсең.</i> Казан утлары; 3) Котсыз, шыксыз өй, бина яки урын турында. <i>Бу җәһәннәм базында ничек яшәмәк кирәк: түшәме дисәң – түшәме, идәне дисәң, анысы да юк...</i> М.Фәйзи; 4) Һәлак итәргә, начар хәлгә төшерергә мөмкин булган мохит, халәт. <i>Упкынга тәгәри язу бик көендерә, шулай да, кара җәһәннәм базы авызын ачып торганда, янәшәңдә кул сузучылар барлыгы – олы шатлык</i>. Б.Камалов. <b>Җәһәннәм газабы</b> Иң авыр газап, коточкыч шартлар, бәла-каза. <i>Вәли Исхаков – зыялы булганы өчен җәһәннәм газаплары күргән татар, – 60 яшендә якты дөнья белән саубуллаша. </i>Г.Ахунов. <b>Җәһәннәмгә җибәрү</b> Юк итү, үтерү; мәңгелек газапка салу. <b>Җәһәннәмгә керсә дә йөзе кызармас </b>Үтә явыз, әрсез, оятсыз. <b>Җәһәннәмгә китү </b>Юкка чыгу, бетү, үлү, һәлак булу. <i>Ярамый, мылтыклы озатучыларның күрүләре ихтимал: солдатка түгел, җәһәннәмгә китәрсең</i>. К.Латыйп. <i>«Беттек, җәһәннәмгә киттек!» – дип, син тагын укына күрмә.</i> К.Латыйп. <b>Җәһәннәмгә озату</b> Юк итү, үтерү. – <i>Китерегез баланы! – дип кабатлады Шымытыр. – Ату өерегез белән җәһәннәмгә озатам! </i>Р.Батулла. <b>Җәһәннәм дәрьясы </b>Бик ерак, барып җитә алмаслык җир. <i>Җәһәннәм дәрьясы артында нинди генә көч булмасын, бу салкын якларга берничек тә тәэсир итә алмый. </i>Х.Камалов. <b>Җәһәннәм кисәве </b>Гөнаһлы эш яисә начар гамәл кылудан да курыкмаган кешене ачуланып, тиргәп әйтелә; һичшиксез, җәһәннәмгә җибәреләчәк кеше. <i>[Каюм:] У-у, афәт, әйтергә сүз таба алмыйм! Эшкә соңга калдырасың, кит, җәһәннәм кисәве, кит, югал күземнән! </i>Ф.Шәфигуллин. <b>Җәһәннәм кочагы</b> Җәһәннәмнең үзәге, нәкъ үзе. <i>Аның, акылын җуйган карт лачын шикелле, ялгызлыктан җәһәннәм кочагына атылып очасы, алдын-артын карамыйча китеп югаласы килә башлады. </i>Г.Кашапов. <b>Җәһәннәм кызуы</b> Түзә алмаслык эсселек. <i>Елның нинди икәнен сезгә сөйләп торасы юк. Җәһәннәм кызуы. </i>Б.Камалов. <b>Җәһәннәм машинасы</b> Шартлаткыч; динамит. <i>Күпернең төбенә җәһәннәм машинасы куелган булган. Поезд шунда килеп керүгә генә – гөмберт! </i>Ш.Усманов. <b>Җәһәннәмнең җиденче катыннан </b>Бик ерактан, әллә кайдан. <i>Җәһәннәмнең җиденче катыннан эзләп табарсың... </i>Казан утлары. <b>Җәһәннәмнең теге кырыенда</b> Бик еракта. <i>Һи, кояш әле, кояш җәһәннәмнең теге кырында әле. </i>Г.Бәширов. <b>Җәһәннәм оясы </b>Начарлык, явызлык чыганагы, әшәкелек, кабахәтлек тупланган урын. <i>Бу җәһәннәм оясын күптән туздырырга вакыт иде инде. </i>Казан утлары. <b>Җәһәннәм өрлеге</b> Олы, калын гәүдәле, көчле (кеше турында). <b>Җәһәннәм тәмугы </b>Коточкыч хәлләр, михнәт-газаплы, түзә алмаслык авыр шартлар. <i>Шунда ук өзелгән сүзне ялгап китә: – Сез, Сталинградта булмагач, белмисез инде, и-и андагы җәһәннәм тәмугын сөйләсәң, кеше ышанмас. </i>Х.Камалов. <b>Җәһәннәм терәве</b> Башкалар эшләгәндә берни эшләми, нәрсәгә дә булса терәлеп торган озын буйлы кешегә әйтәләр. <b>Җәһәннәм тишеге</b> <i>к.</i> <b>җәһәннәм асты</b>. <i>Җәһәннәм тишегеннән барып алган чишмә суың ---, оясына качкан елан кебек, минут эчендә юкка чыкса, телеңне генә түгел, терсәгеңне тешләрсең. </i>Ф.Яруллин. <i>«Әртис Равил Шәрәфинең ишек тоткасы җыйганын җәһәннәм тишегендәге Шри-Ланка якларында да беләләр икә-ә-ән», – дип сузды Һарун Фәррахыч. </i>Мәдәни җомга. <b>Җәһәннәм уты </b><i>дини</i> 1) Теге дөньяда җәһәннәмдәге ут. <i>Гөнаһларымны гафу әйлә, җәһәннәм утыннан сакла, дөньяга вә ахирәткә бөтен гамәлләребезне дөреслә!..</i> А.Хәлим; 2) Утлы күмер кебек, күңелне, йөрәкне әрнетеп торган газаплы уйлар, тынычсызлык, бәла-каза китерер дәрәҗәдәге куркыныч көч. <i>Җәһәннәм уты да шушында бәреп чыгар дип, кем уйлаган. </i>Ф.Бәйрәмова. <b>Җәһәннәм утына салу </b>Берәр кешене кайгы-борчуга дучар итү, күңелен ярсыту, йөрәген әрнетү. <i>Ярдәм итәрлек булмагач, кызны җәһәннәм утына салган кебек, сөйләтеп тә тормаска иде. </i>З.Садыйкова. <b>Җәһәннәм уты төшү </b>Күңелне, йөрәкне сагыш-борчу, кайгы-хәсрәт биләп алу. <i>Аның тынычлана башлаган йөрәгенә яңадан җәһәннәм уты төште. </i>М.Әмир. <b>Җәһәннәм чите </b><i>к.</i> <b>җәһәннәм арты</b>. <i>Сиңа нәрсә, сиңа: ике дөнья – бер морҗа. Бүген монда син, иртәгә – җәһәннәм читендә. </i>Р.Вәлиев. <i>Шунда, җәһәннәм читендә, кара тайга уртасында, танышы очрап торуын күр әле син аның. </i>М.Хәсәнов. <i>Тавышың җәһәннәм читеннән килгән шикелле ишетелә. </i>Р.Вәлиев. <b>Җәһәннәм юлы </b>Газаплы, йончыткыч юл. <i>Алар, әлегә җәһәннәм юлының кайчан бетәсен дә белмичә, һаман баралар да баралар. </i>Г.Паушкин</p></p>
</table>
</body>
</html>