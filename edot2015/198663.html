 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАРА </b> <b> I </b> <b> </b><i>с</i>. <b>1.</b> 1) Корым төсендәге; иң караңгы төсле.<i> Төрмә капкасының теге ягыннан чыгучылар арасында кара кәләпүш һәм таушалганрак җилән кигән Насретдин җизнәсе дә күренде. </i>Р.Низамиев. <i>Ә анда акка кара белән язып куелган: бер үк кеше рәис булып ике генә тапкыр сайлана ала, диелгән. </i>Г.Морат. <i>Урам чатында кара кофта, кара чалбар кигән, түшенә эре ак төймә таккан кара чәчле кыз күренде. </i>М.Маликова</p><p>2) Куерак, караңгырак төстәге. <i>Менә ишегалларында ниндидер кара киенгән кешеләр күренә башлады. </i>Г.Бәширов. <i>Ташла кара киемнәр киеп йөрү гадәтеңне, дип ничә әйттеләр инде миңа.</i> Мәдәни җомга</p><p>3) Караңгы; яктылык төшми торган, куе, калын. <i>Арышлы белән Камышлы арасында элгәре кара урман шаулап үскән, дип сөйлиләр. </i>К.Кәримов. <i>Басуларны кылган баскан... «Шүрәле асрап ята торган» кара урманнарны да кисеп-егып киләләр...</i> А.Тимергалин</p><p>4) Негроид расаның билгесе буларак, ак тәнлеләрдән нык аерылган караңгы төстәге. <i>1950 елдагы халык санын алган вакытта ак һәм кара тәнлеләрнең катнаш никахларыннан туган балалар барысы да негр өммәтенә кертелде</i> А.Хәлим. <i>Докладымны кыскартып шуны гына әйтәсем килә: Африка! Кырык яшьлек кара хатын баш өстенә кырык килолы йөк күтәргән...</i> Казан утлары</p><p>5) Тумыштан каратутлы, чәче һәм тән төсе башкаларныкыннан караңгырак булган.<i>Безгә бер врач кергәләп йөри... Мәкаләләрен дә бастык. Яшь кенә, кара гына...</i> А.Гыйләҗев. <i>– Һай, Гадәния абыстай, күрегезсәнә, кара халыктан ким сикерми, – дипкөлеште бикәләр</i>. М.Әмирханов. <i>Вагонда безнең ише «куылган-сөрелгән» качаклар гына түгел, зур-зур букча-капчыклар аскан кара халык та бар. </i>Р.Габделхакова</p><p>6) Кояш астында озак булудан, җылы якларда яшәүдән аклыгын югалткан, каралган, кояшта кызган (кешедә бит, тән төсе тур.). <i>Өйгә шакып-нитеп тормыйча антрацит күмере кебек кара кеше килеп керде.</i> А.Хәлим</p><p>7)<i> </i>Керле, пычрак, юынмаган. <i>Өс-башың кара, әйдә юынып ал, су җылыттым, диде әнисе</i>. Казан утлары</p><p>8) Сөт кушылмаган (чәй, кофе һ.б.ш.)</p><p>9) <i>иск</i>. Махсус исерткеч итеп эшләнә торган (кымыз)</p><p>10) Морҗасыз, төтене махсус тишектән – төнлектән чыга торган (мунча, өй тур.).<i> Иртә белән торгач, үземне бер кара өй эчендә күрдем.</i> Г.Тукай. <i>--- Бәдәр туган апаның балдан әчетелгән «нәстүйкә»сен авыз итеп, инеш кырыенда утырган кара мунчаларында парланып-чистарынгач, юлны дәвам итәргә исәп иде.</i> Р.Сибат. <i>Бина! Монысы шәһәр татарының сүзе инде! Ә авылда аны кара мунча диләр.</i> Р.Габделхакова</p><p>11)<i> иск</i>. Хезмәтчеләр тора торган, кышын терлек-туар кертелә торган (өй, бүлмә тур.). <i>Әмма бу юлы урынны төпчек кызга да кара өй сәкесенә, абыйлары-апалары янына җәйделәр</i>. Ә.Баян. <i>Ул сәер бер шомлы халәттә кара өй ишеген ачты. </i>Р.Батулла</p><p>12) <i>күч</i>. Квалификациясез; белем түгел, ә физик көч таләп итә торган (авыр, пычрак, гадәттә физик эшкә карата әйтелә). <i>Тик андый китапларда безнең әти белән әни шикелле кара эштәге кешеләр турында юньле сүз язылмавы гына эчне пошыра иде. </i>Г.Бәширов<i>. Миңа монда редакциянең кара эшләрен бик зур камыт киеп алып барырга туры килә.</i> А.Шамов. <i>Иртән укырга дип мәктәпкә китә, кичен колхоз эшеннән кайта торган булды. Шулай сабый чактан кара эшне яратты...</i> А.Хәлим</p><p>13) <i>иск</i>. Гади халык арасыннан чыккан; укымаган, надан. <i>Тик бу – бик культуралы адәм. Минем атам – кара татар, тәрбиясез, әхлаксыз бер бәндәдер.</i> Г.Исхакый.<i> Әле, Аллага шөкер, кара мужикларның да күңелләре бозылып бетмәгән икән</i>. Т.Гыйззәт</p><p>14) <i>күч</i>. Культурасыз, надан, артта калган. <i>Ул, сүзен куәтләп, колакчынын айкап куйды. – Сатучы дигәненнән дә нәрсәсе барые соң аның ул тикле?! Кара мужик ич ул! </i>Г.Бәширов.<i> [Вәлиәхмәт:]</i> <i>Кара мужикның аңгыра башына аң кертергә тырышкан. </i>Т.Миңнуллин</p><p>15) <i>күч</i>. Фаҗигале, кайгы-хәсрәтле, шатлыксыз, авыр. <i>Чәчләренең тонык яктысында күрәм кара еллар шәүләсен…</i> З.Мансуров. <i>Кылыч кайрагыдай кара еллар Әҗәл булып өстә кагына.</i> Ф.Гыйззәтуллина. <i>Әтисе кайта-кайта сөйли иде шул: «Минем мөәзин бабайны кара елларда, дин ялчысы дип гаепләп, атарга кушканнар». </i>Р.Габделхакова.<i> --- бай малае Илһаметдин белән булган кара вакыйганы әнисенә түкми-чәчми сөйләп бирде Галимҗан. </i>С.Поварисов</p><p>16) <i>күч</i>. Бик көчле. <i>Бала туу белән исем кушу мәсьәләсендә безнең өйдә кара тавыш куба торган булды.</i> А.Хәлим</p><p>17) <i>күч</i>. Явыз, мәкерле, астыртын, җинаятьчел.<i> [Эдика:]</i> <i>Мин алар оештырган кара эшкә юри ризалык бирдем. Вигилне монда алып килер өчен.</i> З.Хәким</p><p><b>2. </b><i>и. мәгъ</i>. 1) Кер, пычраклык. <i>Акка кара тиз йога</i>. Мәкаль</p><p>2) Караңгылык. <i>Ышаныгыз, дуслар, давыл тынар, Төн карасын якты таңнар куар – Үлем килер фашист өеренә!</i> С.Урайский. <i>Таң төн карасын суыргач, киенеп баскычтан төште [кыз]. </i>Н.Гыйматдинова. <i>Төннең куе карасын елгыр таң бүген кичәгедән алдарак җуйдырды. </i>М.Хуҗин</p><p>3) Кара төстәге (ат тур.). <i>Туры юртакны төпкә, шомырт карасын мичәүгә җигеп, кызны уртага салып, таң кызыллыгын артта калдырып, шәһәрне һәм аны камаучыларны сулдан урап, егетләр көнбатышка таба чаптылар. </i>И.Хуҗин</p><p>4) <i>күпл</i>. <b>каралар</b>. Шахмат, шашка уеннарында акка капма-каршы фигуралар. – <i>Мин нигәдер каралар белән уйнарга яратам шул, – дип елмайды егет.</i> Мәдәни җомга</p><p>5) Начарлык, яманлык. <i>Түз, Гаҗилә! Сиңа тормышның карасын-пычрагын байтак күрергә туры килгән.</i> В.Нуриев. <i>Кыскасы, аның ак һәм пакь күңеле бу дөньяның карасына бирешми, туганнары белән элемтәсен саклый, әтисенең кендек каны тамган Татарстан җирен, газиз телен дә онытмый ---.</i> Т.Нәҗмиев. <i>Син дә шул ук тормыш арбасыннан Күзәтәсең агын-карасын, Ышанулар, ышанмаулар арасыннан Изгелекләр эзләп барасың.</i> Г.Афзал</p><p> ◊<b>Кара акыл </b>Теге яки бу мәсьәләне төптән аңлап, өйрәнеп, ул өлкәдә белгеч булып түгел, ә үз исәбенә, фаразлавына, белеменә таянып кына фикер йөрткәндә әйтелә.<i> Югыйсә кара акыл белән исәп йөрткәндә, безнең хакыбыз зуррак шикелле. </i>Г.Бәширов.<i> Кара акыл белән аны минем бабай да әйтеп биргән булыр иде. </i>Юлдаш.<b>Кара алтын</b> Нефть. <i>Кара алтын – җир мае, аның белән ил байый. </i>Мәкаль.<i> Бәлкем, Татарстан «кара алтын» табучыларының чит илләрдәге героик хезмәте турында турыдан-туры Нобель премиясенә лаек булырлык берәр роман да язып куярмын әле.</i> А.Хәсәнов. <b>Кара ачу </b>Көчле ачу, зәһәр ачу. <b>Кара бай</b> Кулак, черегән бай. <i>«Кара бай» дигәнең нинди якты йорт эшләткән.</i> Г.Бәширов.<b>Кара бәхет</b> Бәхетсезлек, бәхетсез язмыш, җәфалы гомер. <i>Кара бәхет бер яр булса, сарылып ятыр.</i> Мәкаль. <b>Кара болыт </b>Куркыныч, дәһшәт. <i>1953 елда М.Җәлил өстеннән «кара болытлар» алып ташлана, берничә елдан аңа Советлар Союзы Герое исеме бирелә, «Моабит дәфтәре» Ленин премиясенә лаек була</i>. Казан утлары. <b>Кара болыт булып</b> Нәрсәнең дә булса күплеге турында әйткәндә кулланыла. <i>Кара болыт булып агылган кешеләрне күргәч, Мөзәкирнең күзе шакмакланды: кайда, ди, ул монда җизнине эзләп табу!</i> А.Гыйләҗев. <i>Әтиемә рәнҗү-үпкәләрем кара болыт булып бар күңелне биләп алган, җылы хисләргә урын калмаган иде ул чакта</i>... Р.Габделхакова. <b>Кара болыт каплау</b> Нинди дә булса кайгы, күңелсезлек булу, килү. <i>Әле генә тулган айдай балкып торган нурлы йөзен әйтерсең лә кара болыт каплады.</i> Г.Галиева. <b>Кара болыт кебек </b><i>к.</i><b>кара болыт булып</b>. <i>Кара болыт кебек җыелган халык, урталай ярылып, юл бирде. </i>М.Хәсәнов.<i>Кояш чыгыш яктан Кояш баеш якка, Кара болыт кебек, Дәһшәт килеп ята.</i>Г.Афзал.<b>Кара болыт рәвешендә </b><i>к.</i><b>кара болыт булып</b>. <i>Колчак бандаларының куркыныч кара болыт рәвешендә Волгага якынлашып</i> <i>килгән көннәрендә, мин исемне, төсне, өс-башны алмаштырып, шул көчле</i> <i>контрреволюциянең артына төшәргә карар бирдем.</i> Г.Ибраһимов. <b>Кара гайбәт</b> Бик начар, әшәке гайбәт. <i>Сөйләгәнең кара гайбәт булса,</i> <i>Дошман керми калмый арага. </i>Ф.Гыйззәтуллина. <i>Мәфти ише карчыкларның кара гайбәте кызыйның киләчәгенә хәтле караңгы чокыр казып куйган иде инде</i>. Г.Бәширов. <b>Кара гүргә керү</b> Үлү. <i>Яшә инде, яшә инде, үлмә инде, үлмә инде. Кара гүргә кермә инде.</i>К.Латыйп.<i>Кара тап белән кара гүргә керер микәнни!</i> М.Хәсәнов. <b>Кара җәяү калу</b> Бөлеп бетү, бернәрсәсез калу. <i>Бала-чагасы, мал-туары белән кемнең кычкырып янасы я булмаса кара җәяү каласы килсен?</i>Г.Бәширов.<b>Кара җәяү калдыру</b> Мал-мөлкәтен тартып алу; бернәрсәсез калдыру. <i>Халыкны туган җиреннән сөрделәр, татар морзаларының җирен тартып алып, кара җәяү калдырдылар, мәчет-мәдрәсәләребезне яндырдылар</i>.Г.Бәширов.<b>Кара исәп </b>Күңелдән, якынча гына исәпләү. <i>Кара исәп белән генә дә монда илле капчык бодай булыр. </i>Казан утлары. <b>Кара исемлек</b> Нинди дә булса шикле яки гаебе булган кешеләр теркәлгән, язылган исемлек. <i>Һәркайда «кара исемлек» төзелгән. Кемнең ни әйткәнен, ничек сулыш алганына хәтле бар яктан тикшереп торалар.</i> Р.Низамиев. <i>Композитор Салих Сәйдәшев «кара исемлек»тә бармы-юкмы – ул моны анык кына белми.</i> Р.Низамиев. <b>Кара йөз</b> 1) Исеме чыккан, хурлыкка калган кеше; 2) Усал, рәхимсез, кабахәт. <i>Кара йөзләр кабат ил өстенә Кызыл бурзайларын өстергән.</i> Г.Морат. <b>Кара йөрәк</b> Әшәке, усал, астыртын эшләр эшләүче кеше. <i>«Нижнекамскнефтехим»да, КамАЗда кара йөрәкләр – безнең канны, ә менә</i> <i>бу Ярковлар инде кара йөрәкләрнең үзләренең канын суыра... </i>А.Хәлим. <i>Мәхәббәттән, шигърияттән бизгән Кара йөрәкләрдә җан кысан!.. </i>Ф.Гыйззәтуллина. <b>Кара кайгы</b> Бик зур кайгы, афәт.<i> Илгә-көнгә кан-яшь, үлем, кара кайгы, хәрабәләр, бихисап газаплар алып килгән сугыш Таңчулпан авылын да ярты ел дигәндә ир-атсыз калдырды.</i> Б.Камалов. <i>Берәү таба, берәү югалта, ди, Сөенбикә әнә кара кайгыда. </i>М.Әмирханов.<i> Һа-ай, ул коточкыч хәбәрне ишетеп өнсез калганнарым, кара кайгыда керфек тә какмый йокысыз узган төннәрем исемә төшсә, йөрәккәем әле дә булса нәкъ шул вакыттагыча сызып-сызып сулкылдый башлый</i>. Г.Галиева. <b>Кара кайгы</b> <b>басу</b> Кайгыру, күңелне кайгы-хәсрәт биләп алу. <i>Кызны юатса да, үзенең күңелен кара кайгы басты.</i> Р.Хәбибуллина. <b>Кара кайгыга бату</b> Бик нык борчылу, кайгыру.<i> Без үзебез дә бит, балаларыбызны җәберләсәләр, кара кайгыга батабыз.</i> Ф.Яруллин. <i>Татар башын саныйлар, ди, тагы да, Өлкән туган батты кара кайгыга: Баш санын булыр кечрәйтеп, тарайтып, Җанын ничек иманыннан аерырга? </i>М.Мирза. <b>Кара кайгыга төшерү </b>Кайгыга дучар итү. <i>Әмма яшьләрнең бик кыенсынып кына аларга җиткергән әлеге хәбәре Ногайбәк аганы да, Фәйрүзә апаны да кара кайгыга төшермәде</i>. А.Хәсәнов. <b>Кара кәгазь</b> <i>к.</i> <b>кара хәбәр</b>. <i>Улыкаем, бәгырь кисәгем, чынмы бу! --- Без кара кәгазь алган идек, батырларча… диеп.</i> Х.Мөдәррисова. <i>Сугыш бетәргә бер ай кала аның Польша җирендә үлүе турында Рабига апага кара кәгазь килеп төште. </i>Г.Галиев. <b>Кара козгын</b> Гаепләнүчеләрне йөртә торган ябык машина. <i>Кәрим Тинчуринны аста «кара козгын» машинасы көтеп тора икән.</i> Р.Низамиев. <b>Кара коелу</b> Кәефсезләнү, чырайсыз булу, ни сәбәпледер борчылу. <i>Редактор яныннан ул кара коелып чыкты.</i> А.Гыйләҗев. <i>Шулай да аның эченә пошаман кергәнлеге йөзенә кара коелудан сизелә иде.</i> Х.Камалов. <i>Ул табынның башыннан ахырына кадәр берни дәшмичә, кара коелып утырды</i>. Р.Рахман. <b>Кара континент</b> Кара тәнлеләр яши торган континент; Африка. <b>Кара көз</b> Көзнең иң пычрак, ямьсез көннәре, кышка якынрак өлеше. <i>Хәтерлим, тышта кара көз иде. </i>Г.Әпсәләмов.<b>Кара көлгә әйләндерү </b>Юкка чыгару; таптау, изү, яндыру һ.б. <i>Чыккан да [җылан], халыкларның котын алып, иген басуларын кара көлгә әйләндереп, адәмнәрне җортсыз-җирсез калдырып җөри башлаган. </i>Р.Батулла. <b>Кара көн</b> Кайгылы, фаҗигале вакыт. <i>Степан Бикланов кулын күтәрде. – Ягез, шауламагыз! – диде ул кискен итеп. – Бухенвальдның иң авыр, иң кара көннәрендә дә без үзебезнең ленинчылар икәнебезне онытмадык, хәзер дә онытмыйбыз, онытмабыз да. </i>Г.Әпсәләмов.<b>Кара көнгә калдыру (саклау)</b> Берәр нәрсәне алдагы, гадәттә авыр көннәр өчен саклау, калдыру. – <i>Өстәл тактасы сыгылырлык итеп турыйлар ипекәйне, – дип, эченнән сыкрана ул. – Кара көнгә сакларга иде бераз.</i> Г.Сабитов.<b>Кара көнгә калу</b> Бөлү, матди яктан мохтаҗлык, авыр көннәр кичерү. <b>Кара көч </b>1) Гайре табигый, явыз мифологик зат. <i>Пәри – шул ук җен ләбаса инде ул, адәм баласын аздыра, ялгыш юлга кертә. Кара көч, Иблис токымы.</i> М.Әмирханов; 2) <i>сәяси</i> Алдынгы, прогрессив карашларга, яңалыкка, үзгәрешләргә дошман караучы һәм иске тәртипләрне саклап калу яки кире кайтару өчен көрәшүчеләр. <i>Кара көчләрне җиңү фәкать Октябрь инкыйлабыннан соң гына булды. </i>Р.Низамиев. <b>Кара көю</b> 1) Бәрелү, сугылудан тәннең берәр урыны каралу. <i>Җаен туры китереп, кызыксынуымны бик сиздермәскә тырышып кына сорадым: – Әти, күз төбеңдәге кара көеп чыккан таплар каян килде сиңа? Әллә берәрсе белән сугыштыңмы...</i> Ф.Галиев.<i> Йөзе ап-ак булып суырылган, бит очлары гадәти булмаганча тимгелле-тимгелле, кызыл күзләре эчкә баткан, иреннәре кара көйгән.</i> Х.Мөдәррисова; 2) Нинди дә булса сәбәптән йөз-чырай караңгылану, бик кәефсез булу. <i>Ләкин һәр мәҗлес саен өстәл тирәли куелган урындыкларның өчесе буш кала килә, соңарган берәр кеше шул буш урынга утыра калса, Сталин кара көя ---.</i> Батулла.<i> Чыннан да, Тәнәкәнең тәкъдиме мәрхүм ханның дошманнарын гына түгел, корылтай әгъзаларын да кара көйдерде.</i> М.Әмирханов. <b>Кара куркуга төшү </b>Нык курку. <b>Кара күзлектән карау</b> Бар нәрсәне дә начар итеп күрү. <b>Кара күбеккә батыру </b>Бик нык куалап, атларны ардыру, хәлдән тайдыру.<i>Шәехгали атын кара күбеккә батырганчы камчылады</i>. М.Әмирханов. <b>Кара күмергә әйләнү </b>1) Янып бетү.<i>Шуңа күрә эссе җәй көннәренең берсендә авылда ут чыгып, байтак йортлар кара күмергә әйләнсә дә, дуңгыз караучы кызның ап-ак итеп агартылган балчык куышы афәттән котылып кала.</i> А.Тимергалин. <i>Париж кара күмергә әйләнеп, икенче Нагасаки булачак!</i> А.Хәсәнов; 2) <i>к.</i> <b>кара күмергә калу</b>.<i>Бу хурлыкка йөрәгең янып, кара күмергә әйләнерсең.</i> Р.Габделхакова; 3) Юкка чыгу, бетү. <i>Женяга булган хисләр кара күмергә әйләнде, алар тапталган, югалган, онытылган</i>. Р.Габделхакова. <b>Кара күмергә калу</b> Кайгы-хәсрәт аркасында, нык борчылудан, сагышланудан каралу, ябыгу, ямьсезләнү<i>. Күпме янарга, күпме көяргә болай?! Кара күмергә калам ич инде мин!..</i> А.Хәсәнова. <b>Кара мәче узу</b> Кешеләр арасы бозылу, ачуланышу.<i> --- башлагач, аның белән ике араларыннан «кара мәче» узу сәбәпле, Язидә яңадан фермага кайткан иде</i>. Г.Бәширов. <b>Кара мөһер</b> Ярлык, яманат. <i>Ябып ук куймасалар да, «сатлыкҗан» дигән кара мөһер шунда ук маңгайга сугылачак иде.</i> Х.Мөдәррисова. <b>Кара реакция</b> <i>тар</i>. Реакциянең иң катысы, рәхимсезе. <i>Әйе, ул чор кыска булды, артыннан кара реакция еллары килде, әмма бу котылгысыз идеме?</i> Р.Шәрәфиев. <i>1820 елда кара реакция башлана.</i> Р.Батулла. <b>Кара сакал</b> Мохтаҗлык, бәхетсезлек. <i>Кара сакалың кая барсаң да үзеңнән калмый бит</i>. А.Хәсәнов. <i>Кара сакалны юып кына агарта алмассың!</i> А.Гыйләҗев. <b>Карасына бату </b>Караңгы чырайлы булу, күңелсез, кәефсез булу. <i>Наилә нигәдер күңелсез, карасына батып, терсәгенә таянып, тәрәзәгә карап утырган иде.</i> А.Гыйләҗев. <i>Халык карасына батты</i>. М.Мәһдиев. <i>Әтисе шулай бер ай чамасы карасына батып, аш пешереп, ипи салып, мал карап йөрде дә беркөнне сакал-мыегын рәтләп каядыр сәфәр чыкты</i>. М.Мәһдиев. <b>Карасына кату </b><i>к.</i><b> карасына бату</b>.<i>Әлтафи карасына катты</i>. М.Мәһдиев. <b>Карасына коелу</b> <i>к.</i><b>карасына бату</b>.<i>Хатыны өйдә иде, карасына коелып каршылады.</i> Х.Камалов.<i>Холодец, президиумда бүртенеп, карасына</i> <i>коелып утырды, ләкин әйткәннәрне кире какмады</i>. Х.Камалов. <b>Карасына күмелү</b> <i>к.</i><b>карасына бату</b>. <i>Чөнки Язидә нишләптер көне буе якты чырай күрсәтмәде, юньле-башлы бер сүз дәшмәде, карасына күмелеп йөрде</i>. Г.Бәширов. <b>Кара такта</b> Артта калучылар яки нәрсәдә дә булса гаепләнүчеләр исемнәре языла торган такта. <b>Кара тамга </b><i>к.</i><b>кара мөһер</b>. <i>«Халык дошманы» дигән кара тамга сугылу сәбәпле, әти-әнием һәм</i> <i>безнең гаилә кыерсытуларга дучар ителә.</i> Казан утлары. <b>Кара тап</b> Халык теленә кергән яманат. <i>Ярый әле Аллаһ Тәгалә күңеленә шәфкать иңдереп, телен тыеп калды. Алла саклады! Гомерләре буена кара тап булып каласы икән ләбаса!</i> Г.Бәширов. <i>--- нахакка гаепләнгән язучыларны халыкка кайтару, аларның исемнәренә кайчандыр ягылган кара тапларны юып төшерү – җәмгыятебез алдындагы зур бурычларның берсе.</i> Р.Мостафин. <b>Кара тиргә бату </b>Нык ару.<i>Аждаһа аны күтәреп бара-бара кара тиргә баткан. </i>Ф.Яруллин. <i>Суның ачык җирен тапканчы кара тиргә баттык.</i> Ә.Мушинский. <i>– Керәстиән баласы икәнеңне оныт инде, пажалсты, өлүфмән ләбаса син, – диде Муллый, – без бер тиен өчен кара тиргә батып сатулашучы инглиз сәләмәләренең исен-акылын алырга тиеш.</i> М.Әмирханов. <b>Кара тир түгү</b> Ару-талуны белми эшләү, бик нык тырышу. <i>Баштарак көч сарыф итми, кара тир түкми булмас.</i> М.Хәсәнов.<b>Кара төн</b> Төннең бик караңгы вакыты; караңгылык. <i>Кычкырып та куела шул, Ычкынып та куела. Йокысыз кара төндә Бимазалый уй гына.</i> Р.Бәшәр. <i>Камыш шаулый җилсез көнне дә,</i> <i>Уйга салып кара төнне дә...</i> Ф.Гыйззәтуллина. <b>Кара урман</b> 1) Билгесез, аңлашылмый торган, бик буталчык нәрсә. <i>Шубарин моны шаярту дип кабул итте һәм, көлемсерәп, бүленгән фикерен ялгап китте: – Андагылар өчен минем эшем кара урман иде, мин, әлбәттә инде, аларга аңлатып торуны кирәк санамадым.</i> Р.Мирхәйдәров. <i>Үз-үзеңә күпме генә сораулар яудырма, дөрес җавабын табып булмас – әлегә яңа хуҗасының уй-ниятләре аның өчен кара урман кебек. </i>Р.Мирхәйдәров; 2) Юл таба алмыйча, адашып йөрерлек. <i>Кыскасы, башкала үзе безгә, провинция кешеләренә, зур бер кара урман кебек...</i> М.Вәли. <b>Кара хәбәр</b> 1) Сугыш вакытында теге яки бу кеше үлде дигән язу, хәбәр. <i>(Марфа түти:) Ике улым да сугышта иде минем, олан, бер улымның кара хәбәре килде, икенчесенең – төпчегемнең дә – байтактан хәбәре юк инде</i>. Р.Вәлиева. <i>Әллә нинди кайгылы, кара хәбәрләр йөри ил буйлап.</i> З.Хәким; 2) Гомумән, кайгылы хәбәр. <i>Былтыргы кыш аяусыз булды, аяктан екты, синнән кара хәбәр дә шул чакта килде.</i> Х.Мөдәррисова. <b>Кара хәсрәт</b> Авыр кайгы. <i>Инде өйдәгеләр дә яңалыкларның соңгысын радиодан ишеткән, кара</i> <i>хәсрәткә баткан иде.</i> Р.Рахман. <b>Кара хисап </b><i>к.</i><b>кара исәп</b>. <b>Кара чутыр</b> Кара тутлы кешене тиргәп, ачуланып әйтелә. <i>Габделбәр малае Карип килеп әйтте. Кара чутыр, чегән кисәге!</i> Ә.Хәсәнов. <b>Кара шар</b> Берәр төрле сайлауларда кандидатка каршы тавыш бирү. <i>Галим, кайнарланып, йодрыгына йөткереп алды: – Миңа каршы килү бу, «кара шар» салып карадылар разживинчылар.</i> Ф.Сафин. <b>Кара шәүлә</b> Начарлык, яманлык; яман ат. <i>Ничек уйлыйсыз: тиражларыбыз һаман да төшә барса, бу хәл милли матбага һәм ана телебезнең яшәвенә, киләчәгенә кара шәүлә булып ябырылмас микән?</i> Казан утлары. <b>Кара эчле</b> Мәкерле, явыз, әшәке. <i>Бел, аерата усал, кара эчле кешеләр юаш эт асрарга яраталар. </i>А.Гыйләҗев. <b>Кара эш</b> Яманлык, начарлык; мәсхәрәләү. <i>Язмыш җиле, гади җилләр, Сез бар да туганнармы? Әллә сез кара эш өчен Күктән куылганнармы?</i> Б.Ибраһимов. <i>Кара эшләр кылырдай, җинаять юлына басардай, мәңге юылмаслык әшәкелекләр эшләрдәй баламыни соң аның Яббары!</i> З.Хәким. <b>Кара эшче</b> Гадәттә аз хезмәт хакына авыр эш башкаручы. <i>«А» классындагы командадан «Б» классына уйнарга күчәм... Мин – кара эшче...</i> А.Гыйләҗев. <i>Янә бер ел кара эшче булып урнашудан башка чара юк.</i> С.Поварисов.<b>Кара яз</b> Иртә яз; язның пычрак, карлы-сулы вакыты. <i>Хәзер бакчаны да дача дип йөртәләр бит!</i> <i>Кара яздан карчыгы белән киткәннәр иде...</i> А.Гыйләҗев. <b>Кара ягу</b> Гаеп ташлау; кемне дә булса яманлау, хурлау, начар итеп сөйләү. – <i>Минем хезмәттәшләргә кара ягуыңны туктатмасаң, мин синең белән икенче төрле сөйләшермен, – диде Гали.</i> Казан утлары. <b>Кара яну</b> 1) <i>к</i>. <b>кара көю</b>. <i>Кинәт томан эченнән Чернов белән комиссар калкып чыкты. Күз аклары ялтырый, чырайлары кара янган.</i> Х.Камалов. <i>Кендек әби Гөлҗәүһәрнең тәнендәге хисапсыз кара янган урыннарны күреп: «Һай балакаем, ни хәлләр түзәргә кирәк! Күпме бәби кабул итеп, мондый җәбер кичергән хатын-кызны беренче күрәм», – дип аптырап калган.</i> Г.Галиева; 2) <i>к.</i> <b>кара күмергә калу</b>. <i>Унсигез яшьлек улы Агыйдел суларында һәлак булгач, аңа акылын җуймаска, кайгы-хәсрәт утында кара янып үлмәскә ярдәм итүче нәкъ шул Шигърият булгандыр, мөгаен.</i> Казан утлары; 3) Җиләк-җимешнең гадәттәге төстән куерак булып пешүе турында. <b>Кара яла</b> Дөрес булмаган, нахак сүз. <i>Тик безнең балалар турында шундый гайбәтне, кара яланы сөйләргә ничек телең барды? </i>А.Гыйләҗев. <i>Бу язуда бер хаклык юк, барысы уйдырма, кара яла! </i>Х.Камалов. <b>Кара ялганчы</b> Бик күп ялганлый торган кеше. – <i>Моны нинди кара ялганчы уйлап тапкан тагын? – Сәгыйдә әбинең тавышында артык дәрәҗәдә аптырау, гаҗәпләнү төсмерләре яңгырады. </i>Ә.Хәсәнов</p></p>
</table>
</body>
</html>