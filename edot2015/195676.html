 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ИЛ </b> I  <i>и.</i> 1) Билгеле бер идарә органы, хөкүмәте булган дәүләт, мәмләкәт. <i>--- ил азатлыгы өчен көрәштә башларын салганнарны халкыбыз бервакытта да онытмый. </i>М.Насыйбуллин. – <i>Бу төзелеш, һичшиксез, җиңү белән төгәлләнәчәк, ил ышанычын аклау символы булып әвереләчәк, – дип башлаган ул [Рәхми] чыгышын. </i>М.Хәсәнов. <i>Гаҗәпләнерлек нәрсә түгел: профессор чит илләрдә булгалый, моннан ике ел гына элек ул, мәсәлән, Вьетнамда йөреп кайткан. </i>М.Маликова</p><p>2) Өлкә, край, республика, җөмһүрият. <i>Шешәгә бөке белән хат тыгып суга ыргыта идек: «Без – нефтьле Совет Татарстаны иленнән!..» </i>Н.Хәсәнов</p><p>3) <i>диал. </i>Як, җир. <i>Сибай абый кебек өздереп гармунда уйнаучы илдә юк, үзе тагы терекөмеш кебек җитез иде. </i>Р.Хафизова. <i>Узган җәй, турист булып, Казан иленә сәяхәт кылган идек. </i>М.Мәһдиев. <i>Төн илләренә үтәргә хан кулыннан ярлык алган Хәрәзем шаһ илчесе Садакның үтерелү хәбәре Бөек Калага җитүгә, --- Сәлим хан Исхакны сарайга чакыртып алды. </i>М.Хәбибуллин</p><p>4) Туган-үскән җир, Ватан. <i>Бар белгәне шул булды: «Илгә кайтам, күрәсе, сөйләшәсе кешеләрем бар, бу фани дөнья белән өзәсе исәпләрем бар, ---» шулай ди торгание мәрхүмкәй. </i>Ф.Хөсни. <i>Әйе, «Алтын-көмеш чыккан җирдән туган-үскән ил якын» дип, тикмәгә генә җырламыйлар. </i>Ф.Шәфигуллин // <i>диал. </i>Туган як</p><p>5) <i>диал. </i>Авыл. <i>– Безнең авылның мәкамы шушы иде, – ди, карт әйтә, – бер көнне яу килеп, илемне чапкан, – ди. – Мин ауда идем, кайтып килсәм – илем юк. Авылымның урынын ташлап китәсем килмәде, – ди. </i>Әкият.<i> Вәлиулла үзе --- язның иң матур чагында, май уртасында, илгә кайтып төште. «Ил» дигәне туган авылы иде. </i>Ф.Яхин. <i>Шуннан соң бу карт: «Кызым, авылыгызда, өй буенча йөреп, бер кабарлык икмәк таба алмаган идем, тик син генә бирдең. Инде син, кызым, илдә бер шәфкатьле хатын икәнсең, мин синең аркаңда илегезгә шәфкать итим», – дип әйткән, ди. </i>М.Гали</p><p>6) Халык, бер төбәк халкы. <i>Эчмәгән иргә тормыш алып баруы да авыр, чөнки беркем булышмый, беркем ярдәм итми. Тормыш бит ул ил белән бергә булганда гына әйбәт бара. </i>Г.Рәхим. <i>--- Фагыйлә түти әрнеп карганды: – Шул зимагурың белән рәхәт күрмәсәң иде, ил алдындагы кадеремне бетердең, --- атаң да бәхиллеген бирмәде үзеңә... </i>Ф.Яхин. – <i>Халыкка башны иеп барырга туры килә. – Ил төкерсә, күл була, – дидем мин. </i>Ф.Яруллин</p><p>7) <i>күч. сир. </i>Солых, тынычлык; татулык, дуслык. <i>--- борынгы төрекчәдә «ил» «солых» мәгънәсендә, әмма «яу» «дошман» һәм «сугыш» мәгънәсендә булган. </i>Җ.Вәлиди. <i>Төрекчә белгән Сәгыйд тә кораб өстеннән боларга: – Яу түгел, ил! </i>(<i>Дошман түгел, дус!</i>)<i>, – дип кычкырды. </i>Г.Гобәйдуллин. <i>--- син, минем колым Күрән би, өч җыл миңа калан түләмәдең. Өч көндә бирмәсәң, катавыңны җир итәм, ыруыңны юк итәм. Ил белән бирәсеңме, яу беләнме? </i>Н.Фәттах</p><p>8) <i>күч. </i>Кешенең эчке кичерешләре белән тудырылган дөньясы. <i>Мин гел язлар илендә генә яшәр идем! </i>А.Гыйләҗев. <i>Ә ул [Гөлсирин], һаман шулай төз басып, минем хәтер урамыннан самими матурлык иленә таба атлый. </i>М.Галиев. <i>Вакыт атының ялларына ябышып, без хыял иленә, мәхәббәт иленә томырылдык. </i>Ф.Яруллин</p><p> ◊ <b>Ил авызы </b>Халык телендә йөргән сүз, ил теле. <i>Ил авызы капчык түгел, бәйли алмассың. </i>Мәкаль. <i>Илнең авызы илле батман. </i>Н.Исәнбәт. <i>И-и-и, ил авызыннан ни ишетелми диң, бусын да әйткәннәр. </i>Ә.Мохтар. <b>Ил авызына иләк каплау (ябу) </b><i>к.</i> <b>ил авызын тыгу (иләк белән ябу, каплау)</b>. <i>Читен дип... башта читен булыр, әлбәттә. Авыл ни сөйләр тагы. Ил авызына иләк капламассың: телләре кычыта икән – сөйләсеннәр. </i>Н.Гыйматдинова. <i>«Орденнары күбәйгәч, ирен ташлады», – дип сөйләүләреннән куркам. Ил авызына иләк ябып булмый бит... </i>А.Каһһар. <i>Әгәр инде мине калдырабыз дисез икән, әйдә, шулай булсын, ил авызын иләк белән каплап булмас. </i>Я.Зәнкиев. <b>Ил авызын илле яулык томалау </b><i>к. </i><b>ил авызын тыгу (иләк белән ябу, каплау)</b>. <i>– Телисеңме, хәзер үк Мидхәтне табып, ипи шүрлеген җимерәм. Моны гына булдыра алам. – Аныкын җимерерсең дә... Алар күп шул. Ил авызын илле яулык томалый алмас. Бер тайпылма икән юлыңнан. </i>Р.Мулланурова. <i>Гайбәт таралуы яман. Ил авызын томаларга илле яулык кирәк, дигәннәр</i>. Р.Ишморатова. <b>Ил авызын тыгу (иләк белән ябу, каплау) </b>«Халык теленә кергән сүзне туктатырга омтылу» мәгънәсендә. <i>– Күрекле киленгә дә телен тыя төшәргә кирәк иде, – диде Исмәтулла астыртын гына, – ил авызын иләк белән япмассың ---. </i>Г.Әпсәләмов. <b>Ил авызын чүпрәк тыгып каплау </b><i>к.</i> <b>ил авызын тыгу (иләк белән ябу, каплау)</b>. <i>Ә бер айдан Рәшит суга батты. Китте чыш-пыш, сүз-гайбәт. --- Ил авызын чүпрәк тыгып каплый алмыйсың ---. </i>Р.Камалетдинова. <b>Ил агасы </b>1) Авыл (ил) башы; староста яки старшина; 2) Аксакал; авылның, илнең олы, хөрмәтле, могтәбәр кешесе. <i>– Я, хуш, – диде, ил агаларына охшатып. </i>Р.Мөхәммәдиев. <i>– Әссәламегаләйкүм барчагызга, мөхтәрәм ил агалары! – дип, кенәз Дмитрий Ураковның --- сәламләве күпләр күңеленә хуш килде... </i>В.Имамов. <i>Хәерле булсын, яши-яши, Дәүләтша әкә авыл арасында яхшы ат казанды, ил агасы булды. </i>Я.Зәнкиев. <b>Ил аралау </b>Ил гизү, сәяхәт итү, төрле кешеләр белән аралашу. <i>Мин дә бер ил аралап йөргән идем, ил авызыннан ил казнасы сүзләр җыеп, аркама капчык тагып гизгән идем. </i>Н.Исәнбәт. <b>Ил арасына керү </b>Халык тарафыннан бәяләнү; халыкка үзен теге яки бу яктан күрсәтү. <i>Ул – бу көндә ил арасына керә, халык арасында сүзе дә үтә башлаган бер кеше. </i>М.Гафури. <b>Ил аягы шил булгач (шилгәч) </b>Төн җитеп, кеше йөрүдән туктагач, кеше аягы басылгач. <b>Ил белән </b>Үз иле-җире, андагы гореф-гадәтләр белән бер булып яшәгән халыкның шатлыкта да, кайгыда да бергә булуын белдерә. <i>– Сугышта гына озаграк йөреп кайтты мескенем... – Карчык мышык-мышык елап ала. – Кулымнан килсә, анда да җибәрмәс идем, ил белән килгән кайгы булды бит. </i>Ф.Сафин. <b>Ил бөлдергеч </b>Илгә, халыкка зур бәлаләр китерүче, ил хуҗалыгын бөлгенлеккә төшерүче җитәкче турында әйтелә. <b>Ил булу</b> <i>тар. </i>Тынычлыкта яшәү, тату яшәү. <b>Илгә барса – илгәзәк, өенә барсаң – бик мәзәк </b><i>кимс. </i>Кеше арасында үзен якты чырайлы, юмарт кеше итеп күрсәтеп тә, үз өендә шуның киресен эшләүче кеше турында әйтелә. <b>Илгә чыгу</b> 1) Ил буйлап сәяхәт итү. <i>Малайлар илгә чыгарга исәпләп йөриләр. </i>Әкият; 2) Халык арасына чыгу. <i>Ризык эзләп, әнкәй илгә чыкты. </i>З.Байчурина; 3) <i>күч. </i>Кешедән кешегә күчеп, бик күпләргә мәгълүм булу, таралу (сүз, хәбәр һ.б. турында). <b>Ил гизү </b>Ил буйлап сәяхәт итү, чит җирләрдә, чит илләрдә йөрү. <i>Лариса – дөньяны күп күргән кеше, офицер гаиләсендә үскәнгә, илне аркылыга-буйга күп гизгән, акыл җыйган ---. </i>М.Маликова. <i>Габделхәй илләр гизгән, Монголиянең кырыс табигатендә төзелешләр алып барган көчле рухлы ир булып чыкты. </i>Сөембикә. <b>Илдә бер (кеше)</b> Тирә-якта, илдә иң абруйлы, иң хөрмәтле (кеше). – <i>Монда сорап торучылар кемнәр? – Илдә бер кешеләр. </i>Ф.Хөсни. <b>Илдә илле, берсеннән-берсе җилле </b>1) Терәге, иптәше булган; 2) Күмәк. <i>Илдә илле, берсеннән-берсе җилле, дигәндәй, аларның һәркайсының җитәкчеләре бар, һәр җитәкченең үзенә күрә характеры бар. </i>М.Хәсәнов. <b>Илдән бизгән, җиһан гизгән </b>Бәхет, маҗара эзләп яисә иленнән китеп йөрүче кеше турында. <b>Ил дөресенчә </b><i>иск. </i>Халыктагыча, халыкта булганча; гореф-гадәт кушканны төгәл үтәп. <b>Ил иләге, чүп чиләге</b><i> тирг. </i>Гайбәт таратучы, кеше турында начар сүз сөйләүче кеше. <i>Шунда гына Таҗылбанат --- кәҗәне каргый-каргый җибәрде һәм койма аша шушы тамашаны карап торучы күршесе Хәмдияне күрде. – И-и илаһым, ил иләге, чүп чиләге, ни күрмәдең, нәмәрсәмә күзең тондырдың?! </i>М.Хәбибуллин. <b>Ил йомышы </b>Ил, җәмәгать эше. <b>Ил казасы </b><i>к. </i><b>ил фетнәсе</b>.<b> Ил карты </b><i>к. </i><b>ил агасы</b><i>. Юк, бу ил карты үлмәсен, бик-бик озак яшәсен иде. </i>Н.Гыйматдинова. <i>Юк, теге ил карты ялгыш әйткән: юньсезләр, әшәкеләр янында яшәп, әйбәтлеккә өйрәнеп булмый. </i>М.Мәһдиев. <b>Ил келәве </b><i>диал. </i>Озак вакыт яңгыр яумый торса, өй саен йөреп, йомырка, ярма, сөт һ.б.ш. ризыклар җыеп, су буенда яңгыр теләп пешергән яңгыр боткасы. <b>Ил кеше(се) </b>1) Үзен, тормышын илгә, халыкка багышлаган җәмәгать эшлеклесе; 2) Халык тарафыннан хөрмәт ителә торган, халыкка билгеле кеше. <i>Минәйтәм, врач – ил кешесе, Казанга барып җитсәм, ничек тә табармын әле. </i>Г.Әпсәләмов. <b>Ил козгыны </b><i>тирг. к. </i><b>ил корткыч</b>. <i>Ил козгыннарыннан йолкып алырбыз җирне! </i>Р.Төхфәтуллин. <b>Ил корабы </b>Бер ил, бер милләт булып яшәгән халыкның үз билгеләнешен, үз юнәлешен, язмышын шаулы диңгездә барган кораб белән чагыштырып биргән образлы әйтем. <b>Ил корткыч </b><i>тирг. </i>Халык малын үзләштерүче, халыкны фәкыйрьлеккә, хәерчелеккә төшерүче (кеше). <i>Кайда ул, ил корткыч, карак баш?! </i>К.Тинчурин. <b>Ил корыту </b>Халыкны талау, бөлгенлеккә, хәерчелеккә төшерү. <i>Бу байлык, әкренләп, Малик кебек ил корытучыларның төпсез кесәсенә кереп тулмасмы? </i>И.Гази. <b>Ил күзендә </b>Халык алдында. <i>Син, якташкаем, госел коенып, тәһарәт яңарттым да эш бетте, фәрештәгә әйләндем, ил күзендә абруйлыларның да абруйлысы булдым, дип фикер йөртәмсең? </i>Б.Камалов. <b>Ил кыдыру </b><i>диал. </i>Авылдан авылга, өйдән өйгә йөрү; ил гизү. <i>Кыз урлану хәбәре, ил кыдырып, кымыз эчеп, кызык эзләп, кыз күзләп йөргән бүз балалар --- аркылы бөтен далага шул көн эчендә таралып өлгерде. </i>Г.Ибраһимов. <b>Ил кызы </b>Һөнәре, сәнгате яки күрсәткән батырлыгы белән дан тоткан хатын-кыз.<b> Илне авызына карату </b>Акылы, тапкырлыгы, оста теллелеге белән ил, халык алдында хөрмәткә ия, абруйлы булу. <b>Илнекеннән ике илле артык </b><i>кимс. </i>1) Арттырып сөйләргә яратучы, мактанчык; 2) Үзенә башкалардан артыграк таләп итүче кешегә карата әйтелә. <b>Ил очыру</b><i> к. </i><b>ил аеру</b>. <i>Бабай, ерак умартаны карарга кирәк, Ил очырмадымы икән? </i>К.Тинчурин. <b>Ил өстендә </b>Кеше хисабыннан, кешенекен. <i>Мөхсиновның, --- кеше табынына утырып, моңарчы локма ризык капканы юк. Андый эшне күңеле күтәрми. --- үзенә-үзе биргән шелтәдән – «Әһә! Ил өстендә ашап йөри башладыңмы син дә» дигән шелтәдән курка иде. </i>Ф.Хөсни. <b>Ил өстендә иләмән </b>Илнең кадерле, абруйлы, хөрмәтле кешесе. <i>Ил өстендә иләмән, дигәндәй, халык ташламады үзен: тамагы тук, өсте бөтен булды аның. </i>М.Хәсәнов. <b>Ил өстендә иләмән йомыркасы </b>1) <i>к.</i> <b>ил өстендә иләмән</b>. <i>Такканнар икән, аны синнән ала да белерләр, ил өстендә иләмән йомыркасы бер син генә түгел. </i>Ф.Хөсни; 2) Ясалма дан чыгарып, илнең кадерлесе, абруйлысы булып, акыл сатып утыручы түрә.<b> Ил өстендә каш булу </b>Дәрәҗәле, данлыклы булу. <i>Баеп китеп, ил өстендә каш булырбыз. </i>Х.Сафина. <b>Ил талар </b>Халыкны талап, халык өстендә яшәүче. <b>Ил теленә керү </b>Халык теленә керү. <i>Барыгыз, моннан соң ил теленә керәсе булмагыз. </i>В.Шекспир. <i>Ләкин егет аның [Әкълимәнең] янында әз генә утырып чыкса да, аларның исеме ил теленә керер --- иде. </i>М.Маликова. <i>Ил теленә керерлек булмасын, Уразай яки Дәүләтша ишетеп калсалар, көн күрсәтмәсләр... </i>Я.Зәнкиев. <b>Ил тоткасы </b>Мөһим, хәлиткеч фактор; бик кирәкле, аеруча кирәкле әйбер. <i>Анда бер карашка гадәти генә, хәтта кырысрак та тоелган табигать шартларында ил тоткасы – иген өчен көрәш дәвам итә. </i>Р.Мөхәммәдиев. <b>Ил тоту</b> Умарта кортларының яңа күчен (илен) читкә җибәрмичә, тубалга җыеп алу. <i>Умартаны карарга кирәк. Әйдә, егет, ил тотканны күрәсең киләме? </i>К.Тинчурин.<b> Ил уртасында тору (булу) </b>Халык арасында, кешеләр арасында булу. <i>Сезгә, ил уртасында торгач, күренә торгандыр. </i>А.Расих. <b>Ил фәрештәсе </b>1) Илгә игелек, изгелек китерүче зат; 2) <i>иск.</i> Октябрь инкыйлабына кадәр мөгаллимәләргә карата әйтелгән. <b>Ил фетнәсе </b><i>тирг. </i>Халык арасына вәсвәсә салучы, коткы таратучы, җәнҗалчы, гаугачыл кеше. <i>Төркиядә бер теләнче, сукбай булган Мостафа; Монда кайтып ил фетнәсе булган Мостафа. </i>Г.Тукай. <i>Патша ялчысы, доносчы Ишми ишан, яшьләр хәрәкәтенә аяк чалып, яңа ысул мәктәпләребезне яптырып, ил фетнәсе булды. </i>Н.Исәнбәт. <b>Ил эше </b>Җәмәгать эше; җәмәгатьчелек, халык ышанып тапшырган эш. <i>Я, ярар, Зәйнулла, исән бул, гаепләп калма, ил эше бит. </i>З.Зәйнуллин</p></p>
</table>
</body>
</html>