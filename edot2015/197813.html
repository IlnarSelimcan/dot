 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАБАРУ</b>  <i>ф.</i> 1) Тигез өслектә чыгынтылар барлыкка килү, бүлтәеп, күпереп тору. <i>Әнә, яшел бөдрә дулкыннары белән кабарып, тирә-юньгә урман җәелеп киткән. </i>Р.Фәизов</p><p>2) Тән күзәнәкләренә сыеклык тулып шешенү, шешкән булу, ялкынсыну.<i> Гәрәйнең үзендә шешенү сизелде... Балтырларыннан башлап, ботка таба кабару артты</i>. Г.Ибраһимов.<i> Марат исә чакыручының кызыл йөзенә, күп эчүдән кабарып капчыклана башлаган күз төпләренә игътибар итеп алды. </i>З.Фәйзуллин</p><p>3) Сугу, бәрелүдән, көч төшүдән имгәнеп күпереп чыгу, бүлтәеп аерылып тору.<i> --- ләкин хатынның җилкәсенә төзәлгән кул ялгыш битенә эләкте, сул яңагы, күз төбе кара янып, шешеп кабарды... </i>Г.Ибраһимов. <i>Авыр эштән аяктагы кан тамырлары кабарган</i></p><p>4) Тәннең берәр урынында куык, кабарчык барлыкка килү.<i> Аякларның кабарган һәм чиләнгән җирләре башта авырткан кебек булсалар да, бара-бара кызып, авыртулары сизелми башлады. </i>М.Гафури. <i>Тик учлары гына кабара язды бугай. </i>М.Фәйзи. «Тырма сабы тотсаң, кул кабара! Аннан соң бил авырта!» – дип кычкырды. Н.Фәттах</p><p>5) Ачып күперү, күтәрелү. <i>Биш литрны көн дә өсти бара, апарасы һаман кабара. </i>М.Җәлил // Көпшәкләнеп күтәрелү, йомшау. <i>Буразна араларыннан гөрләвекләр ага башлады. Җир камыр кебек күперде, кабарды</i>. М.Галәү</p><p>6) Кайнап чыгып күперү, кайнавы белән күтәрелеп менү (мәс., сөт, аштагы токмач)</p><p>7) Һава тулып өрелү. <i>Сабын күбеге кебек кабаралар күбекләр алдымда. </i>Ә.Ерикәй. <i>Күкрәге бер кабарып, бер төшеп, авыр-авыр сулый. </i>Ш.Камал. <i>Суда һава белән кабарган күлмәгеннән тоттым дигәндә генә, «бульбаш» йөзүен тизләтеп, яр кырыена килеп җитте дә өскә үрмәли башлады. </i>К.Латыйп</p><p>8) Тырпаю, күперү, үрә басу. <i>Кап-кара чәчләре кабарып, бөдрәләнеп тора. </i>Г.Ибраһимов.<i> Муенына каз итләре чыккан, бала йоннары кабарган, чәчләре суга манып алган мәче йоны кебек укмаш-укмаш кибеп каткан иде. </i>Г.Гобәй</p><p>9) Масаю, эреләнү, үзен зурга кую, һавалану. <i>Һәрвакыт бераз кабарырга, куык очырырга тырыша. </i>Г.Ибраһимов</p><p>10) Арту, күбәю, көчәю; таралу. <i>Айлы төндә ярдан-ярга сыя алмый аккан Кама бозлары өстеннән чыгып качулары турындагы сүзләр тагы ныграк кабарды. </i>Г.Ибраһимов.<i> Кинәт кенә болытлар кабара башлады, җир өстенә әллә ничек кинәт кенә караңгылык төште.</i> Д.Каюмова</p><p>11) <i>сөйл. </i>Симерү, юанаю, калынаю</p><p>12) Бөтен хәлгә килү, түгәрәкләнеп тулышу; тиешле күләменнән зуррак булып күренү. <i>Ул [кояш] әле ялкынсыз, әмма шулкадәр кызып кабарган, аның шәүләсеннән бөтен көнчыгыш шомлы кызарып, күңелгә куркыныч салып тора. </i>И.Салахов</p><p>13) <i>күч. </i>Ярсып китү, кызу. <i>Бу оятсыз кешенең авызына сугардай булып ачуы кабарды. </i>Ш.Камал. <i>Куллары да калтырана, ачуы да кабара. </i>М.Җәлил. <i>Әле ярый җилкәсендә авыр көянтә бар. Югыйсә Сәүбән, күңеленә тулышкан үпкә-ачуыннан кабарып, өскә күтәрелеп китәр иде</i>. Г.Гыйльманов</p><p>14) <i>күч. </i>Арудан баш кату, уйлый алмас дәрәҗәгә җитү. <i>Егетнең бу сораулардан башы кабарды, акылы томаланды. </i>Г.Ибраһимов</p><p> <b>Кабара бару </b>Акрынлап, аз-азлап кабаруы арту. <i>Ирнең ачуы кабарганнан-кабара барды: «Анда синең ни эшең? Синең әйберең минем әйберем түгелмени?» </i>Г.Ибраһимов.<i> Юк, алар, чынлабрак баксаң, тик кенә тормыйлар икән, алар һаман кабара баргандай үсәләр, куералар һәм бик әкрен генә болай таба авышалар да иде...</i> Ә.Еники</p><p> <b>Кабара башлау</b> Кабарырга тотыну; кабару билгеләре күренү.<i> Күптән инде шул исереккә аның ачуы кабара башлаган иде.</i> А.Алиш.<i> Кинәт кенә болытлар кабара башлады, җир өстенә әллә ничек кинәт кенә караңгылык төште.</i> Д.Каюмова</p><p> <b>Кабара тору </b>Кабаруын дәвам итү, кабаруы көчәю. Өзгәләнеп әрнегән җирләрен төкерекләп кашый бара – борчак-борчак ак бөрчекләр кабара тора. З.Фәйзуллин</p><p> <b>Кабара төшү </b>Тагы да бераз кабару<i>. </i>Маңгае турысыннан тигез итеп кискән кара чәчләре, кичке җилдә кабара төшеп, бераз дулкынлана ---. А.Вергазов</p><p> <b>Кабарып бетү </b>Тәмам, бик нык кабарган булу. <i>Әтисе аның маңгаеннан үпте, кабарып беткән зур кулы белән Газинурның җиткән чәчләреннән сыйпады. </i>Г.Әпсәләмов. <i>Линдаль кабарып беткән куллары белән ишкәкләрен кысыбрак тота. </i>Ф.Хәсәнов</p><p> <b>Кабарып җитү </b>Тәмам, бөтен көченә кабару. <i>Ачуы кабарып җиткән Акбүз ят кешенең каршысына сикерергә килеп басты. </i>Г.Гобәй</p><p> <b>Кабарып йөрү </b>Озак вакытлар дәвамында ачу саклау. <i>Ә теге техникка һаман ачуым кабарып йөри әле. </i>Ф.Хөсни</p><p> <b>Кабарып килү </b>Кабарырга әзерләнү, аз-азлап, акрынлап кабара башлау. <i>Чөнки председатель белән секретарьга Шәмгун картның да ачуы кабарып килә иде. </i>А.Шамов</p><p> <b>Кабарып калу</b> Кабарган хәлгә килеп, шул торышын саклау</p><p> <b>Кабарып китү</b> Ниндидер сәбәптән, этәргечтән соң кинәт кабару. <i>Бер дә көтелмәгән җирдән һәммәсенең кесәләре кинәт кабарып китте. </i>Г.Ибраһимов</p><p> <b>Кабарып тору </b>Әле, хәзер кабарган хәлдә булу. <i>Тәгәрмәчләр белән ат эзе арасыннан --- кабарып тора торган чирәмле сызыклы сызылып киткән тигезсез юллары бик матур булып күренәләр. </i>М.Галәү. <i>Ак мендәрләр кабарып тора, түрдәге көзге башына да сөлге эленгән. </i>Г.Әпсәләмов. <i>Җилкәсе киң, беләгендәге мускуллар ничек кабарып торалар. </i>А.Әхмәт</p><p> <b>Кабарып чыгу </b>Кинәт кабару, нинди дә булса сәбәптән кабарган хәлгә килү. <i>Теге кешенең муен тамырлары кабарып чыкты. </i>Ш.Камал. <i>Минем сул кулга 25 кайнарны чәпәгәннән соң, уч төбем кабарып чыкты. </i>Ә.Айдар. <i>[Күкшәләр] Ашаганда авызларын төйгечләп тутыралар, хәтта тамаклары кабарып чыга. </i>Н.Сладков.<i> Ике учым да кабарып чыккан иде. </i>М.Юныс</p></p>
</table>
</body>
</html>