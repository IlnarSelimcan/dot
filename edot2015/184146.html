 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АГУ </b> II  <i>ф.</i>  1) Сыеклыкның берәр төрле юнәлеш алып хәрәкәт итүе. <i>Ага сулар, ага сулар, Ага сулар ник болай? Аккан сулар кире кайтмый, яшь гомерләр дә шулай</i>. Җыр. <i>Аккан суга кан койма, эчәр суың тапмассың, Каудан җиргә ут куйма, керер куыш тапмассың</i>. Мәкаль. <i>Туктале, бу – безнең чишмәләрдән, безнең басу-кырлардан, кар суларыннан аккан гөрләвекләр, бәлки, безгә дә хезмәт итәрләр?</i> М.Мәһдиев. <i>--- Болак Казансуга коя торган булган, язгы ташу вакытында гына, су кирегә агып, Кабан күленә кергән</i>. Казан утлары</p><p>2) Сыеклык өстендә яки эчендә булган хәлдә агымга ияреп бару. <i>Су өстендә, балдак кебек түгәрәкләнеп, тимгел-тимгел булып, нефть ага иде. </i>А.Әхмәт<i>. --- корыч төсле ялтырый торган Идел өстендә, берсе артыннан берсе, эч пошыргыч акрынлык белән, бөтен Иделне тутырып, озын саллар агалар.</i> Г.Рәхим. <i>Чулымның каршы ярында яңгыр томаны эчендә утырган наратлар белән көмешләнеп аккан бу мизгеле тылсымлы әкиятне хәтерләтә иде.</i> А.Хәсәнов</p><p>3) Савыттан, тишек яки ярыктан күпләп коелу, чәчелү. <i>Сезнең менә күргәнегез бармы Бункерлардан икмәк акканын?</i> М.Әгъләмов. <i>Их! Алдан килгән булсагыз, мин сезгә быелгы әпәйнең бункердан ничек акканын күрсәтер идем. </i>К.Тимбикова. <i>Көн-төн ашлык тарттым, ару-талуны белмәдем ---. Мөшкәм бушап тормады – улагымнан ап-ак он акты</i>. Мирас</p><p>4) Төзек булмау аркасында сыеклыкны үткәрү. <i>Бу чиләк тишелгән, аннан су ага</i></p><p>5) Сыеклыкның нинди дә булса әйбер аша үтеп чыгуы, саркып, тамып торуы. <i>Түшәмнән су ага. Кибән эченә су ага</i></p><p>6) Кайбер физиологик хәлләр яки психологик кичерешләр вакытында организмнан күпләп сыеклык бүленеп чыгу (күз яше, тир, селәгәй). <i>Яшьләре аның, ана йөрәгендә изге бер чишмә ачылган шикелле, туктаусыз агалар.</i> Ә.Еники. <i>Бичараның ак сакалы буенча мөлдер-мөлдер күз яше акты</i>. Г.Ибраһимов. <i>Ул чагында аның колагы ага иде, югарыдагылар янына тагын әнә шул колак мәсьәләсе дә килеп кушылгач, бөтенләй ярап куйды.</i> Ф.Хөсни </p><p>7) Бер юнәлештә тоташ масса булып өзлексез хәрәкәт итеп тору. <i>Ә ком үз юлында…. Кая ага, кая күчә бу җитез бөртекләр?</i> М.Кәрим<i>. Мәйданга халык ташкыны ага</i></p><p>8) Салмак кына бер урыннан икенче урынга күчү, хәрәкәт итеп тору. <i>Морҗалардан чыккан төтеннәр һаваның бу хәлен ганимәт белеп, саннарын күтәрә алмый, җиргә таба агарга бер дә мәҗбүрият күрмиләр</i>… Г.Ибраһимов. <i>Тик куе кара болытлар, җил белән кузгалып, --- тыныч йокыдагы җәйләүләр өстеннән, ашыгып-ашыгып, каядыр агалар. </i>Г.Ибраһимов. <i>--- дирижабль зур балык булып күк йөзеннән бара, акрын, салмак. Ага, ага, болыт кебек агып бара…</i> М.Мәһдиев</p><p>9) <i>сөйл</i>. Суга бату. <i>Авыл уртасындагы инештән шарлап аккан ташу тавышына кемнеңдер ачы авазы кушылды: – Ярдәм итегез! Агабыыз…</i> М.Мәһдиев</p><p>10) <i>күч</i>. Узу, үтү (вакыт, гомер турында). <i>Шау да гөр килеп аккан бу гүзәл тормыш көннәрнең берендә аз гына янып көлгә әйләнмичә калды.</i> Г.Минский. <i>Бу ике ятимнең тормышы шулай әкрен генә акты</i>. Г.Ахунов</p><p>11) <i>күч</i>. Өзлексез дәвам итү (сүз, уй, әңгәмә, җыр һ.б.ш. турында). <i>Кайгы, шатлык тагын бергә кушылып акты</i>. Г.Ибраһимов. <i>Гүя, анда музыка уенчының йөрәгеннән күтәрелеп, моның йөрәгенә туры ага</i>. Г.Ибраһимов. <i>Минем хикәям чишмә күк туктаусыз ага да ага иде. Ник акмасын: ике пар күз миңа каһарманга караган төсле карамыйлар идемени соң?</i> Г.Рәхим</p><p>12) <i>күч</i>. Чыгып таралу, бөркелү, сибелү (нур, ис һ.б.ш.). <i>Күзләреңнән нурлар ага, Кыймыйм туры карарга</i>. Җыр. <i>Алмагач ботаклары арасыннан бүлмәгә җылы кояш нурлары ага</i></p><p>13) <i>күч</i>. Күп, мул булып керү (байлык, мал, ашамлык һ.б.ш турында). <i>Байларның акмаса да тама бит ул</i>. М.Гафури</p><p>14) <i>күч</i>. Юкка чыгу, тотылу, әрәм-шәрәм ителү. <i>Акча су урынына ага</i></p><p>15) <i>күч</i>. <i>сир</i>. Авышу, берәр кешегә яки кешеләр төркеменә кушылу. <i>Ул, Гәрәйнең күз карашы усал, дип зарлана торган булды, ничектер, сизелмәстән, Давытлар ягына таба акты.</i> Г.Ибраһимов</p><p> <b>Ага башлау </b>Агарга тотыну. <i>Икенче көнне Галимҗан абзыйның йортында гадәттәге тормыш, үз ярлары эченә кайткан елга кебек, акрын гына ага башлады</i>. Ә.Еники. <i>Су агып, тәлинкәдән ташып чыгып, подноска ага башлагач кына: – Рәбига туташ, чәй ташыды, – дидем</i>. Гали Рәхим. <i>Комны учка салсаң, әкрен-әкрен, бармак араларыннан ага башлый, ә инде агуын туктатыйм дип, бармакларыңны кыса төшсәң, тагы да тизрәк ага башлый. </i>Ф.Яруллин</p><p> <b>Ага бирү </b>Бернәрсәгә (бернигә) карамастан агуын дәвам итү. <i>Килә язлар, ага бозлар, замана ташкыннары гасыр үзәннәрен чистартып ага бирә.</i> Ш.Галиев. <i>Боз юрганын ябынган елга --- чылтыр-чылтыр ага бирә иде. </i>А.Алиш</p><p> <b>Ага тору </b>Бертуктаусыз агу. <i>Ел артыннан еллар ага торды. Һәр елны Сәхия чираттагы ялында авылга кайтырга җыенды</i>. Ф.Яруллин</p><p> <b>Агып бару </b>Өзлексез агуын дәвам итү. <i>Көмеш төсле ак болытлар һавада бер-берсе артыннан агып баралар.</i> Ш.Камал. <i>Ул гасырлар буенча шул гадәтләр, шул кануннар эзеннән агып бара.</i> Г.Ибраһимов. <i>Игътибар иткәнегез бардыр, Иделгә Кама дәрьясы кушылганнан соң, ике агым – берсе яктырак, икенчесе караңгырак агым – чакрымнар буе янәшә ике төстә агып баралар.</i> Г.Ахунов</p><p> <b>Агып бетү </b>Бөтенләй, тулысынча агып юкка чыгу. <i>--- самавырдагы су агып бетү генә түгел, бөтен коймаклары, баллары белән бергә ашъяулыгың, подносың агып китсә дә гамендә юк аның</i>. М.Әмир </p><p> <b>Агып китү </b>Кайдан да булса читкә агу, агымга ияреп бару. <i>Без коенган сулар олпат өянкеләр күләгәсеннән ерак-еракларга агып киткән, кабатлану булмый</i>. М.Галиев. <i>Күп сулы елгалар ташыганда, хәтсез күп ауган агачлар агып киткән һәм ком белән күмелеп калган</i>. Ботаника</p><p> <b>Агып тору </b>Бертуктаусыз агу. <i>Шулай ел артыннан ел, Иделдәге су кебек, агып кына торды.</i> И.Гази. <i>Аның сүзләре, хәвефсез-нисез, көмеш улактан аккан саф су кебек агып тора.</i> Ш.Камал. «<i>Гомер» дигән агымсу Гомәр исемле кешеләрне дә кызганмый, көн дими, төн дими, агып тора икән</i>. Т.Галиуллин</p><p> <b>Агып яту </b>Дәвамлы рәвештә, бертуктаусыз агу. – <i>Анда шифалы чишмәләр агып ята, – ди Зәкия.</i> Г.Ахунов. <i>Кар астыннан сиздерми генә су агып ята икән. </i>М.Маликова. <i>Сулыйм дисә – һавасы нинди, эчим дисә – челтерәп, чишмәләре агып ята.</i> Р.Мөхәммәдиев</p></p>
</table>
</body>
</html>