 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БЕЛҮ </b> <i>ф.</i>  <b>1</b>. 1) Нәрсәне дә булса өйрәнеп, шуннан хәбәрдар булу; махсус өйрәнеп үзләштерү, мәгълүматлы булу. <i>Кайсыгыз сезнең гарәпчә яза белә? </i>Ш.Маннур. <i>Ул үзе дә инде татар, мөселман булуын күптән оныткан, басурманның телен дә, динен дә белми. </i>Р.Зәйдулла</p><p>2) Берәр нәрсә яки шәхес турында белешмә туплау, мәгълүмат җыю; аерым билгеләрдән тою, сиземләү. <i>Элек йөрик әле, бер-беребезне белик, аннан туй ясарбыз. </i>Ә.Айдар</p><p>3) Сорашу, кемнең дә булса хәле, яшәеше, сәламәтлеге белән кызыксыну. <i>Янәшәсендә биш кызы яшәсә дә, буш кул белән карчыкның хәлен белеп чыгудан ары узмыйлар.</i> Ф.Җамалетдинова</p><p>4) Асылын, мәгънәсен, эчтәлеген аңлап алу, төшенү. <i>Җилләр иссен, назлы гөлләр үссен, – Чишмәләрнең кадерен белегез! </i>Х.Туфан. <i>Минем китап укырга яратканымны да, концертларга барасы килүемне дә белде. </i>Н.Хәсәнов</p><p>5) Чамалау, сизенү. <i>Ярый әле, әтиләре бик кыса башлагач, Сылу Бариевна янына килә белде. </i>Р.Хафизова</p><p>6) Өйрәнү, күнекмә туплау. <i>Бала егыла-егыла егылмаска белер. </i>Мәкаль</p><p>7) Күреп тану, таныш булу. <i>Аны Рөстәм үзе дә, бер-ике дус малае гына белә. </i>Тәмуг чәчәге. <i>Тимеркәй – минем иптәш, мин аны яхшы беләм. </i>И.Гази</p><p>8) Нәрсә турында да булса ишетү, белешү. <i>Беркөнне Мотаһир электән таныш доктор Золотиловның да монда икәнен белде һәм, тәвәккәлләп, аның янына китте. </i>Р.Кәрами</p><p>9) Яттан өйрәнгәнне хәтерләү. <i>Балачакта ятлаган шигырьләрне әле дә беләм. </i>Мәдәни җомга</p><p>10) <i>... дип</i> сүзе белән килеп, санау, исәпләү, уйлау, чамалау. <i>Үзеңне яхшы дип белсәң, башканы әүлия (фәрештә) дип бел. </i>Мәкаль</p><p>11) Үз-үзеңә исәп бирү, үз-үзеңне аңлау, белештерү. <i>Җәмәгать, үзен-үзе белми, ватык тәрәзәдән качарга ташлана. </i>Г.Ибраһимов</p><p>12) Билгеле бер нәрсәне күргән булу, кичерү, кичереп үткәрү. <i>Мәхәббәтнең нәрсә икәнен белү. Уенны белми үсү</i></p><p>13) Нинди дә булса эш яки шөгыль белән генә чикләнү, шуның белән генә мавыгу, шуннан читкә тайпылмау, бүтән эш белән кызысынмау. <i>Күбәләк тик ямьгә кавышуны белә. Нә усал уй, нә дә шау-шуны белә. </i>Ш.Бабич<i>. Һаман шул укуын гына белә </i>// <i>юкл. форм. </i>Кайгыртмау, катнашмау. <i>Менә биатаң да гомере буе өйнең нәрсә икәнен белмәде. </i>Ф.Садриев</p><p>14) <i>-(ы)рга, -(е)ргә, -маска, -мәскә</i> кушымчаларына тәмамланган фигыльдән соң: шул сүздә белдерелгән эш-шөгыльне бик яхшы башкару, бик шәп итеп булдыра алу. <i>Мин бандитлар белән ничек көрәшергә белермен. </i>Т.Гыйззәт</p><p>15) <i>-(ы)рга, -(е)ргә, -маска, -мәскә</i> кушымчаларына тәмамланган фигыльдән соң килеп: аптырап калу, нәрсә әйтергә дә белмәү, югалып калу; икеләнү. <i>Шакир сүзенә ышанырга да, ышанмаска да белмиләр иде. </i>А.Алиш</p><p>16) <i>-а (-ый) / -ә (-и)</i> фигыль формалары белән килеп: булдыра алу, көче, акылы, зиһене, осталыгы җитү. <i>Тели белсәң – теләк, тели белмәсәң – имгәк. </i>Мәкаль</p><p>17) Шарт һәм боерык фигыль формасы кара-каршы куелганда: шелтәләү, таләп кую. <i>Ала белсәң, бирә дә бел. </i>Мәкаль</p><p>2. <b>белеп </b><i>рәв. мәгъ. </i>Тәҗрибәгә нигезләнеп, күреп, аңлап. <i>Үксез бозау асрасаң, авызың-борының май булыр, дип, белеп әйткәннәр. </i>Д.Аппакова</p><p>3<b>. белмим, белмәссең</b> <i>кер. сүз мәгъ. </i>Фикернең бик үк төгәл булмавын, ышанып бетмәүне белдерә. <i>Белмим, әллә гайбәт, әллә чындыр инде [бу сүз].</i> Һ.Такташ. <i>[Үтәш:] Акбирдин бервакытны миңа, теләсәң, картларны да яшәртә алабыз, дигән иде. Белмәссең, минәйтәм, кап-кара сакаллы ир уртасы ясар да куяр. </i>К.Тинчурин</p><p> <b> ◊ Белә белгәннән бирле </b>Инде күптәннән белгәнчә, күпме белсәм, шулкадәр. <i>Мин белә белгәннән бирле, савытта бакыр-көмеш өзелми. </i>М.Кәрим. <b>Беләсең (беләсегез) килсә </b>Син (сез) уйлаганча түгел, бөтенләй башкача. <i>[Шәйхулла:] Без хәзер, беләсең килсә, авылның падишасы булдык. </i>Д.Аппакова. <i>Дәү абыйга, беләсең килсә, өр-яңа машина биргәннәр. Үзбушаткыч, беләсең килсә... </i>Р.Мөхәммәдиев<i>. </i><b>Беләсеңме (беләсезме) нәрсә </b>Игътибарны җәлеп итү, игътибар ит(егез), дигән мәгънәдә. <i>Беләсеңме нәрсә, Гөлнарый җан, мин өркебрәк торам. </i>Ә.Айдар. <b>Бел(егез), белеп тор аны </b>Әйткәнне онытма, исеңдә тот (кисәтү сүзе). <i>Сиңа моннан соң ташлама булмаячак, аны белеп тор. </i>Г.Галиев. <b>Белмәссең тагы </b>Икенче төрле булу ихтималы да бар, өзеп кенә әйтеп булмый, мәгънәсендә. <i>Белмәссең тагы, ихтимал, сезнең мондагы үрдәкләр, сызгырып җибәрүгә, аучының кулына килеп куна торганнардыр. </i>М.Шабаев.<b> Белмим шул </b>Төгәл җавап бирмәү, җаваплылыктан качу. <i>[Байтирәк:] Белмим шул, миннән ни генә чыгар икән? </i>Т.Гыйззәт. <b>Белми тору</b> Бермәлгә аптырап калу, вакытлыча нәрсә эшләргә дә белмәү. <i>Хәлим, беркадәр вакыт, үзе дә нишләргә белми торды. </i>Г.Гобәй. <b>Белсәң (белсәгез) иде </b>Хәлне аңласаң, аңлый алсаң иде, мәгънәсендә. <i>Их, иптәш, минем ни хәлдә икәнемне белсәң иде! </i>Ф.Әмирхан<b></p><p> Белә башлау </b>Танышу, якыннан белү. <i>Мин Гаяз Исхакыйны «тотып карап» дигәндәй белә башладым</i>. Р.Батулла</p><p> <b>Белә төшү</b> Тагы да белү, күбрәк белү. <i>Шәмси, үз дәрәҗәсен белә төшеп: – Хикмәт күрсәткечләрдә түгел, – диде. </i>Н.Хәсәнов</p><p> <b>Белеп алу </b>Тиз арада белү, ниндидер чыганактан белешү. <i>Акъәби шунда ук кем килгәнен белеп алды һәм, ни өчен икән бу, дип, борчылып уйлап куйды</i>. Ә.Еники. <i>Дәү әтиемнең мине сөннәткә утыртуын белеп алгач, әти җикеренде инде. Бер дә галәмәт</i>. А.Хәсәнов</p><p> <b>Белеп бару </b>Даими, һәрбер яңалыкны, үзгәрешне белү; һәрберсен белү. <i>--- аның төп халкының этнографиясен, тарихын, фольклорын, әдәбиятын, сәнгатен, мәдәниятен һәрвакыт, күпмедер өйрәнеп, белеп барырга тырыштым. </i>Г.Хөсәенов</p><p> <b>Белеп бетерү </b>Тәмам ахырына кадәр, барысын да белү. <i>Безнең авылда Наилләр генә җидәү, каян белеп бетерәсең аларны, кушаматларын белмәсәң. </i>Н.Кәримова. <i>Безнең урысча бик чамалы инде, җырның мәгънәсен дә белеп бетермибез</i>. Т.Миңнуллин</p><p> <b>Белеп бирү </b>Аңлап эш итү. <i>Димәк, Сәлим хан илче яки сәүдәгәр булган Садакка ярлыкны белеп биргән булып чыга?.. </i>М.Хәбибуллин</p><p> <b>Белеп җиткерү </b>Ахырга хәтле, тулысынча белү. <i>Бөтенесен алдан белеп торырга, белеп җиткермәсә дә, бик белдекле булып, үзеннән өстәп сөйләргә яратучы Митричев монда да түзә алмады.</i> Г.Бәширов. <i>--- башкалар белеп җиткермәгән сере бар иде шул</i>. Ф.Сафин</p><p> <b>Белеп йөрү </b>1) Әкрен генә, сиздермичә, эченнән генә белү; аннан-моннан белешү. <i>Беренче көннән үк барын да күреп, белеп йөрүең хәерле</i>. С.Поварисов</p><p>2) Белешеп тору, белешү. <i>Кайтып, хәлен белеп йөрү, булышып тору – ул онытмау дигән нәрсә</i>... Г.Гыйльман</p><p> <b>Белеп калу </b>Белергә өлгерү, очраклы рәвештә кайдандыр белү.<i> Шәкертләр тәрәзәдән күреп калып, аңардан хәйлә белән белеп калу өчен, берсе аңа: – Әй, тозлы әлбә! – дип кычкырган</i>. Н.Исәнбәт. <i>Аның бу галәм кунагы турында мөмкин кадәр күп белеп каласы килә иде</i>. Р.Фәизов</p><p> <b>Белеп килү </b>Элек-электән һәрвакыт белү</p><p> <b>Белеп кую </b>Алдан белү, сорашып белү</p><p> <b>Белеп тору </b>1) Даими, һәрвакыт белү. <i>Бүген таңда бозауларга торган сыерларны сакларга, бозаулаганнарының хәлен белеп торырга, --- бигрәк тә яшь үрчемнәрне күз алмасыдай сакларга кирәк</i>. Ә.Еники. <i>Дусың булса, сукмагына үлән үстермә. Барып, хәлен белеп тор</i>. Н.Исәнбәт</p><p>2) Алдан ук белү, барысын да белү. <i>– Ә мин синең шулай киләсеңне белеп тордым! – диде Гасимә, карусыз гына төрттереп</i>. В.Нуруллин</p><p> <b>Белеп чыгу </b>Һәрберсеннән сорашып белү</p></p>
</table>
</body>
</html>