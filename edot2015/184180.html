 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АДӘМ </b> <i>и.</i> <i> гыйбрани </i> 1) <i>дини </i>Коръән Кәримдә сөйләнгәнчә, Җир йөзендә Аллаһы Тәгалә тарафыннан яратылган беренче кеше. <i>Мәгълүм булганча, атабыз Адәм фани дөньяда 930 ел яшәгән</i></p><p>2) Кеше, шәхес. <i>Эт, кинәт, хуҗасына һөҗүм иткән адәмгә ыргылды, тешләре белән аның чалбарын каптырып алды</i>. А.Хәсәнов. <i>Ихлас куеп дәресләрдә калмак кирәк, Күңелебезне гыйлем белән нурлау кирәк, Укыган адәмнәрне зурлау кирәк</i>. Г.Камал. <i>Бик кырыс адәм иде ул өлкә комитетында эшләгәндә. Олыгая төшкәч исә кешелек сыйфатлары көчлерәк бәреп чыга башлады</i>. Т.Галиуллин</p><p>3) Таныш булмаган ир кеше. <i>Арбаның астына тире чиләкләр, турсыклар асылган. Картлар, ир уртасы адәмнәр – атта</i>. И.Салахов. <i>Кызыл йөзле адәмнәрнең берсе карлыккан тавыш белән җыр башлады</i>. М.Мәһдиев. <i>Бу шагыйрь – җырчы адәм иде</i>. Г.Ибраһимов</p><p>4) <i>кимс</i>. Бәндә; начар, явыз ниятле яки булдыксыз кеше. <i>Бер гаилә кебек яшибез. Ләкин безнең артельдә бер тотнаксыз адәм бар – Аникин.</i> А.Хәсәнов. <i>Ә теге, кичә төнлә безнең купеда барган адәм – кеше түгел. Ул үзенең тормышын барыбер чәнечкеле чыбык эчендә чикләячәк</i>. М.Мәһдиев. <i>Шаһгали исә – Мәскәү сәясәтенең төп максатларыннан берсен – Казан ханлыгын һәм Түбән Идел буйларын, Нугай вә Хаҗи Тархан урдаларын яулап алу һәм тулысынча Мәскәүгә буйсындыру ягын кайгыртып йөргән адәм.</i> Ф.Урманче</p><p> ◊ <b>Адәм актыгы </b><i>кимс</i>. Үз-үзен тотышы, әхлагы белән түбән дәрәҗәдәге кеше. <i>Карт тиз генә сынмый: «Бу адәм актыгы белән коньяк әрәм итәсе түгел иде дә бит, нишлисең, әйдә китер, килен»</i>. М.Мәһдиев. <i>«Жигули»га гына утырып йөрмәс бу адәм актыгы. Димәк, иномарка</i>. Мәдәни җомга. <b>Адәм акыллы </b>1) Кешеләрчә уй-фикер йөртә торган, кешеләрне аңлый, тиз төшенә торган (хайван); 2) Акылга сыя торган, мәгънәле, юньле, рәтле (сүз, фикер). <b>Адәм аламасы </b>Начар, йолкыш, сатлык кеше. <b>Адәм ахыры </b><i>к. </i><b>адәм актыгы</b>.<i> Һи, адәм ахыры! Син дә сөйләшкән буласың тагы! </i>Г.Камал. <b>Адәм аягы басмаган</b> Моңарчы кеше эзе булмаган җир. <b>Адәм аякланмаслык </b>Йөрергә кыен булган, кеше йөри алмаслык. <i>Урамда адәм аякланмаслык пычрак</i>. М.Мәһдиев. <b>Адәм әйтеп бетерә алмас </b>Тел белән генә әйтеп, сөйләп җиткерә алмаслык шәп, үтә яхшы. <i>Патша хәзрәтләренең хатынын да күргән --- адәм әйтеп бетерә алмастай уңган икән, ди.</i> Г.Ибраһимов. <b>Адәм әйтеп, адәм ышанмас</b> Әйтсәң, кеше ышанмаслык дәрәҗәдә гаҗәп, ләкин үзе реаль эш, булган хәл. <i>Абзар тутырып мал-туар асрыйлар, ишегаллары тулы кош-корт. Өстәвенә, адәм әйтеп, адәм ышанмас, илле баш умарта тоталар</i>. Г.Ахунов. <i>Ә андый ташны – адәм әйтеп, адәм ышанмас – көненә өч кубометр чокырга кирәк.</i> Г.Ахунов. <b>Адәм баккысыз </b>1) Карар җире калмаган, пычранып беткән. <i>Өйгә, адәм баккысыз булып балчыкка буялган хәлдә, сыңар итектән кайтып керде</i>. Г.Ахунов; 2) Бик иләмсез, ямьсез. <b>Адәм баласы </b>Гомумән кеше. <i>Җан тынычлыгы булмаса, адәм баласына берни дә кирәк түгел икән.</i> Т.Галиуллин. <i>Адәм баласы туа, үсә, табигать аңа күпме гомер биргән, шул хәтле яши дә мәңгелек йортына китеп бара</i>. Г.Ахунов. – <i>Адәм баласы үзенә генә түгел, әнә шул кулына карап торган хайваннар өчен дә җаен табарга тиеш!</i> <i>– диде Нургали.</i> Ә.Еники. <b>Адәм баш тыккысыз </b>Кеше бик күп булган, тыгыз җир. <i>Ул судка кереп булмый, анда адәм баш тыккысыз</i>. <b>Адәм башы </b>Гомумән кеше. <i>Бәла агач башыннан йөрми, адәм башыннан йөри</i>. Мәкаль. <i>Тузга язмаган гайбәт тарату дисеңме, --- яисә тәнкыйть китапларыма тискәре мәкаләләр оештыру дисеңме – барсын да күрде адәм башлары</i>. Т.Галиуллин. <b>Адәм белмәгән, адәм ишетмәгән </b>Кеше колагы, аңы өчен ят авазлар, сүзләр, сәер хәлләр турында. <i>Очсыз-төпсез сәхрә шикелле, үзенең тирә-ягы адәм белмәгән, адәм ишетмәгән куркыныч тавышлар илән тулган. </i>Г.Колахмәтов. <b>Адәм булды, дигәндә әрәм булу </b>Үсеп, белем алып, кеше булып җитте, дигәндә вакытсыз үлеп китү яки берәр төрле бәлагә тару. <b>Адәм булу </b>1) Кешелек сыйфатларын үзеңдә булдыру, әхлак нормаларыннан читкә чыкмау, үзеңне лаеклы тоту, кешелекле булу, шуңа ирешү. <i>Сез, адәм булсагыз, атагыздан гыйбрәт алыр идегез</i>. Г.Ибраһимов; 2) Авырудан савыгу, аякка басу. <i>Кызым инде авыруыннан терелә башлады, адәм булып килә</i>; 3) Укып, белем алып, гыйлем-һөнәр иясе булып җитешү. <i>Ни күрсәм дә күрдем, балаларым, укып, бар да адәм булдылар. </i><b>Адәм галәйһессәлам киемендә </b>Ялангач, киемсез, шәрә хәлдә. <b>Адәм гарибе</b> Эшкә яраксыз, булдыксыз, тормышын алып бара алмый торган. <i>Айдан якты нәрсә юк, Кара болыт басмаса; Адәм гарибе шул булыр, Кайтып илен тапмаса</i>. Дастан. <b>Адәм җәфасы </b><i>кимс. к.</i> <b>адәм имгәге. Адәм заты </b>Кеше, кеше токымы. <b>Адәм имгәге </b>1) Үзен-үзе карый алмыйча, кешеләр өстенә салынып, үзенә дә, кешеләргә дә йөк булып яшәүче; урын өстендә ятып авыручы яки гарип кеше; 2) Акылга тулы булмаган, аңгыра. <i>Әнә шул, бар ич әле, бер адәм имгәге Биби</i>. Г.Камал. <b>Адәм итен чәйнәү </b>Кеше гайбәтен сату. <i>Ә адәм итен чәйнәү, көн буе гайбәт сатып утыру – ансы хәрәм түгел[ме]?</i> Г.Камал. <b>Адәм ишетеп, адәм ышанмас</b> <i>к. </i><b>адәм әйтеп, адәм ышанмас</b>. <i>Кызны кодаларга үзе барган ардаклы-хөрмәтле кешенең малае адәм ишетеп, адәм ышанмас явызлык кылды. Әхмәйгә ярәшелгән Миңлегөлне урлап, үзләренең чапкын айгыры белән кайдадыр китеп олакты</i>. Ф.Мансуров. <b>Адәм йөргесез </b>Юлның бик пычрак булуы яки кар-буран басып китү, кеше йөрерлек булмау. <i>Бүген бөтен дөньяны кар баскан, адәм йөргесез буран</i>. <b>Адәм калдыгы </b>Үзен начар яктан күрсәткән, уңай сыйфатлары аз булган кеше. <i>Аның ише киләчәккә идеалын югалткан, күрше хатыннары белән чуалудан башка эше булмаган адәм калдыгыннан нәрсә көтәсез?</i> Казан утлары. <b>Адәм карагысыз </b><i>к</i>. <b>адәм баккысыз</b>. <i>Адәм карагысыз юан</i>. М.Әмир. <b>Адәм карасы </b>Адәм сыны, адәм силуэты. <i>Бер сәгатьтән соң кар баскан яланда көчкә бер адәм карасы күренде.</i> Н.Исәнбәт. <b>Адәм көеге </b>Кешеләргә җәфа, хәсрәт булып яшәүче. <i>Их син, адәм көеге!</i> К.Нәҗми. <i>Адәм көеге булганчы, урман киеге бул</i>. Мәкаль. <b>Адәм көлкесе </b>Кеше арасында хурлык, түбәнлек хәле; шундый хәлгә калган кеше. <i>Җил баш син! Күк күкрәгән өчен болытларга бармак янап маташасың, адәм көлкесе! </i>Ә.Еники. <b>Адәм көлкесе булу </b>Кеше арасында оятка калу. <i>Берсе өстенә берсе сөйләп, бутап бетереп, адәм көлкесе булып беттеләр. </i>Г.Камал. <b>Адәм көлкесе итү </b>Кешене хур итү, мәсхәрәгә калдыру. <b>Адәм көлкесенә калдыру </b>Хур итү, оятка калдыру. <i>Аның Солтанны болай адәм көлкесенә дә калдырасы килми иде, әлбәттә.</i> А.Расих. <b>Адәм көлкесенә калу</b> <i>к</i>. <b>адәм көлкесе булу</b>. <i>– Солтан абый, әйдә, без, бөтенләй адәм көлкесенә калганчы, авылга кайтып китик, – диде ул, тәмәке төтененнән йөзен чытып.</i> А.Расих. <i>Люция дә шундый кадерсез булыр микәнни, ул да шулай адәм көлкесенә калыр микәнни?</i> М.Маликова. <b>Адәм күзенә күренерлеген калдырмау </b>Кешене тәмам хурлыкка төшерү, оятка калдыру. <i>Бу эчкече ир минем адәм күзенә күренерлегемне калдырмады.</i> Н.Исәнбәт. <i>– Ир булып йөрүең корсын, мескенкәем! – дип, егетнең адәм күзенә күренерлеген калдырмадылар</i>. Г.Ибраһимов. <b>Адәм күтәргесез </b>1) Кеше күтәрә алмаслык авыр яки бик зур әйбер турында; 2) Олы бәла-каза, михнәт, җәза һәм газап чигүләр хакында. <b>Адәм күтәрмәслек </b><i>к.</i><b> адәм күтәргесез. </b><i>Балдакларына күз салдыңмы? Адәм күтәрмәслек иде бит. </i>Ф.Яруллин. <b>Адәм кыяфәте калмау </b>1) Йөзе-чырае, буе-сыны, өс-баш киемнәре бозылган булу; 2) Нинди дә булса авырудан сулып, ябыгып калу. <i>Көчкә таныдым, бөтенләй адәм кыяфәтең калмаган</i>. Н.Исәнбәт. <b>Адәм мәсхәрәсе (булу) </b>Нинди дә булса берәр гамәле яки гадәте белән башкалар алдында оятлы булу. <i>Лаләдән яңаклатып, елап кайтып килмәсен тагын, адәм мәсхәрәсе булып!</i> М.Фәйзи. <i>Ул инде авылга кире кайтмаска булып киткән икән. Шулчаклы зур гөнаһ эшләп, адәм мәсхәрәсе булгач, ничек кайтсын соң?..</i> М.Гафури. <i>Әле күптән түгел безнең кибетләрдә тулып яткан атаклы Ленинград буяуларының хәзер әсәре дә юк. Аларны хәтта рәссамнар да махсус заказлар биреп тә алдыра алмыйлар. Адәм мәсхәрәсе</i>. Мәдәни җомга. <b>Адәм мәсхәрәсе итү </b>Кеше алдында хур итү, кеше көлкесенә калдыру. <i>Барчабызны адәм мәсхәрәсе итәргә кайткан лабаса ул, бөтен авылыбызның көлен күккә очырырга кайткан!</i> К.Миңле- баев. <b>Адәм мәсхәрәсенә калдыру </b>Хур итү, мәсхәрәләү, мыскыллау. <i>Бер хохол кешесе, --- шәһәр советы рәисе булып күп еллар буена утырып, --- шәһәребезне адәм мәсхәрәсенә калдырды.</i> Т.Галиуллин. <b>Адәм рәвешле </b>Кешечә, кешеләрчә кыяфәтле, кешегә хас сыйфатларга ия булган. <i>Яле, адәм рәвешле генә утырыйк әле бер</i>. <b>Адәм рәтенә кермәгән </b>Юньсез, игелексез, рәтсез, мәнфәгатьсез кеше, мәгънәсез кеше турында. <i>Аларның адәм рәтенә кермәгән исерек малайларына ефәк кебек кызымны бирәмме соң! </i>Н.Исәнбәт. <b>Адәм рәтенә керү </b>Кеше арасына керү, эше, белеме, үз-үзен тотышы белән уңай бәяләнү. <b>Адәм рәтенә сукмау </b>Уңай кешегә исәпләмәү, башка кешеләр белән тиң санамау. <i>Син аны ничә еллар буе адәм рәтенә сукмыйча, балаң итмичә йөр дә, ул синнән килеп киңәш сорамагае.</i> Г.Ахунов. <b>Адәм рәтле </b>1) Әйбәт, яхшы, юньле (кеше турында). <i>Аннары тирән сулап: – Шартым шул, – диде. – Миңа оныклар булдырып, адәм рәтле итеп үстерә алырлык булсагыз гына фатихамны бирәм. </i>М.Маликова. <i>Ичмасам, адәм рәтле кешегә дә чыкмаган.</i> Ф.Бурнаш; 2) Затлы, яхшы (әйбер, кием яки мал турында). <i>Хәзер халык бик сайлана башлады, кеше арасына чыкканда, адәм рәтлерәген дә киясе килә</i>. М.Шабай; 3) Эшкә ярарлык, файдалы. <i>Фермабыз алама, адәм рәтле доход китергәне юк, колхозчыларга бер кружка сөт, сыңар бияләйлек йон бирә алганыбыз юк</i>. Ә.Еники. <i>Шәпеш [хәлфә] дөньяда бер кешене дә белемле ясамады, аңарда укыган шәкертләр үзе шикелле томана, дорфа булып чыктылар, адәм рәтле эшкә ярамадылар</i>. Ә.Фәйзи; 4) Яхшы, рәхәт, җитеш.<i> Синең адәм рәтле тормыш күрәсең килә</i>. М.Әмир; 5) Итагатьле, әйбәт итеп. <i>Кешеләр белән адәм рәтле сөйләшә белмәвенә аның үз-үзенә чынлап ачуы килде.</i> Ә.Еники. <b>Адәм рисвае итү </b><i>к</i>. <b>адәм мәсхәрәсе итү.</b> <i>Нафиганың олы кызы Хания кайтып киткән булды бит әле. Менә шул адәм рисвае итеп китте бит, имансыз нәрсә.</i> Г.Мөхәммәтшин. <b>Адәм санына керү </b>Башкаларның игътибарын казану, олылауга, хөрмәткә ирешү. <i>Инде бер адәм санына кергәч, мондый өс-баш белән дә йөреп булмый бит. </i>М.Гафури. <b>Адәм сизмәс, эт өрмәс </b>Беркемгә дә сиздермичә, астыртын рәвештә, яшерен генә эшләнгән эш. <i>Аларныкын белмәссең, ни кыралар, ни эшлиләр – адәм сизмәс, эт өрмәс.</i> Н.Исәнбәт. <b>Адәм сөяге </b>Күтәрәмгә калган кешене яки зурайганчы үзен кешедән күтәртеп йөрергә яратучы баланы күтәрүнең җиңел түгеллеге хакында әйтелгән сүз. <i>Авыр булмыйча, өченче катка хәтле күтәреп менгезәм. Адәм сөяге бит ул! </i>Н.Исәнбәт. <b>Адәм страмы </b><i>сөйл. к</i>. <b>адәм хуры</b>. «<i>Оят» дигән нәрсә кайда, ә? Бөтен кеше эштә, --- ә син, әзер чәйгә тормыйча, түр башында аунап ятасың. Адәм страмы!</i> Ә.Еники. <b>Адәм сынлы </b>1) Кешенең буй-сыны, киеме башкалардан ким булмау, тиешенчә булуы. <i>Адәм сынлы йөри дә белми</i>; 2) Адәмгә лаеклы. <i>Адәм сынлы гына сөйләш, исердеңме әллә? </i>Н.Исәнбәт. <b>Адәм тилчәсе </b><i>хурл</i>. Үзе генә түгел, теле белән дә ни үзенә, ни кешегә көн күрсәтми торган җәфа кеше. <b>Адәм төсе керү </b>Йөзенә сәламәтлек төсе иңү, чырай керү.<i> Артык тазара алмады, шулай да адәм төсе керде</i>. Г.Ибраһимов. <b>Адәм төсле </b>Кеше арасында күренерлек өс-баш, кием-салым, кыяфәт яки югары рухи сыйфатка ия булу турында. <i>Адәм төсле бүреге дә юк</i>. Н.Исәнбәт. <i>Адәм төсле бер роль уйнаганы да юк, йөри ул да</i>. Н.Исәнбәт. <b>Адәм үләксәсе </b><i>хурл</i>. 1) Үзенә дә, кешегә дә игелек күрсәтмәгән, кара фикерле, караңгы чырайлы, сөмсез, начар кеше. <i>Әйтәм ич, бер адәм үләксәсенә барып сөртенәселәре килсә, алсыннар (хатын алу турында).</i> Г.Камал. 2) Бик ябык, коры сөяккә калган, тәмам бетеренгән кеше <b>Адәм хурлыгына калу </b><i>к</i>. <b>адәм мәсхәрәсе булу</b>. <i>Ул вакытта да Фатыйма Баһавидан котылырга теләп бер талпынган иде. Тик үзе чак кына адәм хурлыгына калмады.</i> А.Расих. <b>Адәм хуры </b><i>хурл</i>. Үз кадерен белмәгән, түбәнлеккә төшеп, кеше алдында хурлыкка калып йөргән кеше турында. <i>Әбәү мәхәббәтсез, адәм хуры, кешедән көлгән була, үзенең бите читек балтыры төсле җыерчыкланып беткән</i>. Ф.Сәйфи-Казанлы. <i>Син үл генә, сиңа дөнья хәрәм. Адәм хуры, йөрмә, диделәр.</i> М.Җәлил. <b>Адәм чыдамаслык </b>Авыр, кыен, түзеп булмаслык, көч җитмәслек. <i>Инде өч сәгать этәбез, кояш та авышты, ләкин адәм чыдамаслык эссе, бөркү.</i> М.Мәһдиев. <b>Адәм ышанмаслык </b>1)<i> к. </i><b>адәм әйтеп, адәм ышанмас</b>; 2) Ялган, уйдырма (сүзгә карата)</p></p>
</table>
</body>
</html>