 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙӨЗҮ</b>  <i>ф.</i> 1) Су эченнән махсус җайлашкан әгъзалар ярдәмендә өскә һәм аска таба хәрәкәт итү (балыклар һәм суда яшәүче хайваннар турында). <i>[Күлдә] Сарык тәкәсе кадәр карплар фосфорлы күзләре белән без күрмәгәннәрне күрә-күрә йөзәләр</i>. М.Мәһдиев. <i>Ә югыйсә пыяла савыт эчендә матурлыклары белән масаеп тын гына йөзгән балыклардан да көчсез һәм ярдәмчесез җан иясе юктыр бу дөньяда.</i> А.Сафин</p><p>2) Су өстендә яки аның тирән урыннарында кул-аяклар ярдәме белән хәрәкәт итү (кешеләр, җирдә яшәүче хайваннар турында). <i>Эшләп аргач, чумдык инешкә, чабак төсле йөзеп шаярдык.</i> М.Җәлил. <i>Исхакның --- хәйләгә маһирлыгы юк иде, аның йөзә белмәвен бик тиз күреп алдылар. </i>А.Гыйләҗев. <i>[Фидая:] – Безнең авылда малайларны, йөзәргә өйрәткәндә, тоталар да суга ыргыталар, – дип җавап бирде.</i> М.Маликова</p><p>3) Су өстеннән махсус йөзгеч корылмада (мәс., судноларда, көймәдә һ.б.да) хәрәкәт итү, йөзгеч корылмада кая да булса бару. – <i>Менә әби, мин ясыйм зур көймә, тиздән туфан суы калка, шул туфан суында көймәдә йөзәбез без, – дигән.</i> Әкият</p><p>4) Йөзгеч корылмаларның берәр төрендә хезмәт итү</p><p>5) Судан җиңелрәк әйбернең, батмыйча, агым уңаена хәрәкәт итүе (мәс., бүрәнә)</p><p>6) <i>күч.</i> Һавада (мәс., ай, кояш, төтен, болыт һ.б.) салмак кына хәрәкәт итү. <i>Сөләйманов, бик-бик элек, сабый чакларында болыннарда яткан кебек, үләнгә чалкан сузылып ятты, сирәк-мирәк ак болытлар акрын гына йөзгән төпсез зәңгәр күккә күз текәде</i>. Ф.Галиев. <i>Ә болыт йөзә челләдә… Күк йөзе – зәңгәр-зәңгәр! </i>Р.Фәйзуллин. <i>Ерактагы таулар өстеннән ярыйсы ук күтәрелгән кояш сокландыргыч зәңгәрлектә күк гөмбәзендә йөзә.</i> Г.Кашапов</p><p>7) <i>күч.</i> Җиңел хәрәкәтләр белән бию</p><p>8) <i>күч. сир. </i>Очу (кошлар турында)</p><p>9) <i>күч.</i> Берәр тармакны оста белү, тирән белемле булу. <i>Ул исә, инде өченче дистәне куучы сазаган шәкерт, --- үзен гыйлем дәрьясында йөзүгә багышлаган тынгысыз зат. </i>Җ.Рәхимов</p><p>10) <i>күч.</i> Уңай шартлар тудырылган, бай, рәхәт тормышта яшәү. <i>Шулай булгач, ничек алмый түзәрмен? Алам мин: бәлки рәхәттә йөзәрмен.</i> Г.Тукай. <i>Син анда балда-майда йөзәсең, диләр…</i> А.Гыйләҗев. <i>Тимер ташкын аша тояклар тупылдавын ишетәсе килүдән ул җилкенеп, бөтермә җил иркенә бирелеп, алга каерылды да --- кинәт өстәге ак болытлар, каршыдагы өй тәрәзәләре, чирәмле сукмаклар буталып, баш әйләндергеч рәхәтлектә йөзә башлады.</i> М.Галиев</p><p>11) <i>күч</i>. Авыр тормышка буйсынып, газапланып, төрле михнәтләр күреп яшәү. <i>Көн-төн дигәндәй, муеннан эшкә чумарга, нужада йөзәргә тиешсең һәм йөзәсең</i>. Ә.Баянов</p><p>12) <i>күч.</i> Уй, хис-тойгыларга, кичерешләргә бик нык бирелү. <i>Нәҗип кергәч тә [Наилә] борылып карамады, димәк, уйлары бүтән якта, еракта йөзә булса кирәк. </i>А.Гыйләҗев. <i>--- мин яңа гына искә төшерергә азапланган һәм фәкать төшләрдә генә була торган гаҗәеп тойгылар дөньясында йөзә идем.</i> А.Сафин. <i>Көпчәкләр юл буйлап тәгәри, ә хатыннарның һәркайсы үз уенда, үз кайгысында йөзә.</i> З.Зәйнуллин</p><p>13) <i>күч.</i> Эшне белеп, теләп башкару</p><p>14) <i>күч.</i> Ниндидер халәттә булу. <i>Бер ун минутлап Матушкин игътибар үзәгендә йөзде дә, аннары сүз әүвәлге эзенә төште.</i> Ә.Мушинский. <i>Ул мәхәббәт диңгезендә йөзде. Гүзәлияне шашып сөйде. </i>Шәһри Казан</p><p> <b>Йөзә башлау</b> Йөзәргә тотыну</p><p> <b>Йөзә төшү</b> Бераз йөзү</p><p> <b>Йөзеп алу </b>Җиңелчә генә, бераз, кыска вакыт эчендә йөзү</p><p> <b>Йөзеп йөрү</b> Әле, хәзер, күз алдында йөзү. <i>Түбә өстендә җиңел ак болытлар йөзеп йөри.</i> Н.Фәттах. <i>Якты суның өстендә вәкарь белән генә аккошлар йөзеп йөри.</i> С.Җәлал. <i>Елгада кояш йөзеп йөри.</i> Ф.Яруллин</p><p> <b>Йөзеп килү </b>Берәр нәрсәне урап кире йөзү</p><p> <b>Йөзеп китү </b>Берәр урыннан яки моменттан соң кинәт нинди дә булса юнәлештә йөзәргә тотыну. <i>Сәгыйть, кояшта янган көчле беләкләре белән тыгыз суны каерып ишә-ишә, --- икенче як яр читендәге биек карамаларга таба йөзеп китте.</i> Н.Фәттах</p><p> <b>Йөзеп тору </b>1) Әле, хәзерге вакытта йөзү. <i>Аннары, офицерга караган хәлдә, бер урында йөзеп тора башлады.</i> Г.Гобәй</p><p>2) Һәрвакыт, даими рәвештә йөзү</p><p> <b>Йөзеп чыгу</b> Нинди дә булса сулыкның бер ярыннан икенче ярына җиткәнче йөзү. <i>Әнә бер үрдәк елганы аркылы йөзеп чыкты.</i> Р.Кәрами</p></p>
</table>
</body>
</html>