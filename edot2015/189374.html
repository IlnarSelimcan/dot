 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>БУТАЛЧЫК </b> <i>с.</i>  <b>1. </b>1) Буталган, чуалчык. <i>Игнатюкны тыңлаганда да, беркетмә язганда да, Ибраһимовның башында, буталчык җеп бәйләмнәре кебек, төрледән-төрле юрама, тикшерү юнәлешләре барлыкка килә торды.</i> М.Насыйбуллин</p><p>2) Тәртипсез, оештырылуы түбән дәрәҗәдә булган яки бөтенләй оештырылмаган. <i>Мәдәрәсә тормышы, андагы шәкертләрнең буталчык хәятлары һаман бер көе дәвам итте. </i>М.Гафури</p><p>3) Авыр аңлаешлы яки бөтенләй аңлаешсыз, бәйләнешсез. <i>Чыңгыз, Батый ханнарга, татар-монголларга карата минем эчемдә ниндидер буталчык, капма-каршылыкка баткан тойгылар яши иде. </i>М.Юныс. <i>Таң алдыннан йоклап китте, тик йокысы тыныч булмады: буталчык төшләр күрде, саташты, нидер сөйләнде, кычкырынды. </i>Б.Камалов. <i>Әхмәтшаның буталчык аңлатуын парторг түземлек белән тыңлый. </i>А.Расих</p><p>4) Катлаулы, четерекле; каршылыклы. <i>Пичуговның тормышына һаман төшенеп җитә алмый әле Кәрам. Сәер, буталчык нәрсә. </i>Ш.Бикчурин. <i>Ул ни әйтер, бу гаҗәеп сәер, буталчык хәлгә нинди ачыклык кертер – шуны ишетәсе килә иде. </i>Ә.Еники. <i>Тик менә, аңа эндәшү өчен, үзенең һәм атасының исемен әйтермен, димә инде. Буталчык, озын, ниндидер эт эчәгесе… </i>Ш.Бикчурин</p><p>5) Озын һәм аңлау өчен авыр булган. <i>Ә без биредә бик үк аңлашылып җитмәгән буталчык җөмләләр генә күрәбез.</i> Р.Миңнуллин</p><p>6) Болганчык, болгавыр, тынычсыз (ел, заман, чор турында)<i>. Теге буталчык төнне Гәүһәрия, ни уйлап, калырга риза булды икән? </i>А.Гыйләҗев. <i>Аларның котын алган бик буталчык, куркыныч вакытлар үтте бит инде. </i>Ә.Еники. <i>Буталчык еллар. Буталчык заманда яшибез</i></p><p>2. <i>и. мәгъ. к. </i><b>буталыш</b>. <i>Семьялылар казармасындагы җанлылык бүген бөтенләй башкача --- нәрсәнедер ашыгып көткән вакытта гына була торган ашыгыч бертөрле буталчык күзгә ташлана. </i>М.Гафури</p></p>
</table>
</body>
</html>