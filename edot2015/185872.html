 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АССЫЗЫКЛА’У</b>  <i>ф.</i>  Нәрсәгә дә булса басым ясау. <i>Нәтиҗәдә, үзен аңлаган, яраткан якын дуссыз, җан кардәшсез кешегә бу дөньяда яшәүнең гаять авыр булуын, хәтта мәгънәсе юклыгын ассызыклый</i>. А.Шәмсутова. <i>--- башлам нинди генә булса да, ул әкияттәге вакыйгаларның борынгылыгын, безнең заманга түгел, күптән узган чорларга каравын ассызыклап әйтергә тиеш.</i> Ф.Урманче. <i>Безнекеләр дә, оештыру конференциясендә үк, һичшиксез, әтиләр көне булдыру кирәклеген ассызыкладылар.</i> Ватаным Татарстан</p><p> <b>Ассызыклап алу </b>Берникадәр ассызыклау</p><p> <b>Ассызыклап бару </b>Эзлекле рәвештә, берсе артыннан берсен ассызыклау. <i>Кәбирне чагыштыру аша, татар халкының чор күзлегеннән фаҗигасен, бу аяныч язмышның киләчәк буыннарга тәэсирен фәлсәфи-публицистик рухта ассызыклап бара.</i> А.Шәмсутова </p><p> <b>Ассызыклап бирү </b>Махсус рәвештә ассызыклау. <i>Кагыйдә буларак, градация вазифасын үтәгән сүз-гыйбарәләрне Г.Тукай мәгънәви-интонацион яктан калкуландырып, ассызыклап бирә: Кычкырадыр: «Качма! Качма! Тукта! Тукта, и карак!». </i>Х.Миңнегулов </p><p> <b>Ассызыклап китү </b>Сүз уңаенда, җае туры килгәндә ассызыклау. <i>Аның тагын бер зур хезмәтен ассызыклап китү урынлы булыр, ул да булса – китапханәнең яңа бинасын төзү, аны проектлаштыру.</i> Ф.Чанышева. <i>Мөдәррис Вәлиевнең аналитик мәкалә-эсселарындагы шигъриятне, алардагы сурәт-тасвир осталыгын, сүз тылсымын ассызыклап китү укучы белән уртаклашуга юнәлтелгән булыр</i>. Р.Әхмәтҗанов </p><p> <b>Ассызыклап кую </b>Аеруча басым ясап ассызыклау, алдан ук ассызыклау. <i>Военкоматтагы абыйсы, син – әниеңнең бердәнбер баласы икәнне билгеләп, ассызыклап куйсын.</i> З.Хәким </p><p> <b>Ассызыклап тору </b>Гел, һәрвакыт ассызыклау. <i>Китапның өчтән бер өлешен алып торган «Ачык хатлар» әлеге омтылышны тагын да ассызыклап тора</i>. М.Вәлиев. <i>--- көч-куәтле сәламәт егет икәнен ассызыклап торган, таза, киң гәүдәле, озын буйлы Таһирның әлеге сәер кылыгы Гөлзиләнең көләсен китереп, күңелен күтәреп җибәрде</i>. М.Кәбиров </p><p> <b>Ассызыклап үтү </b>Сүз уңаенда, җае туры килгәндә ассызыклау. <i>Монда татар милли хәрәкәтенең роле гаять зур булуын тагы бер тапкыр ассызыклап үтәргә кирәк.</i> Ф.Бәйрәмова</p></p>
</table>
</body>
</html>