 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЗУРАЮ</b> <i> ф.</i> 1) Зур булу, үсү, яше арту. <i>Зураерсың, зиһенең арта барыр. </i>С.Хәким</p><p>2) Гадәти хәленнән зуррак хәлгә килү, ишәю, күләме арту. <i>Сентябрь кояшы кызарып, зураеп, урман артына төшеп китте. </i>И.Гази. <i>Болай да зур, чәркә хәтле соры күзләре тагын да зураеп, калайланып чыга. </i>В.Нуруллин. <i>Каланың эченәрәк кергән саен, йортлар ишәя, зурая һәм бер-берсенә ныграк елыша бардылар. </i>Ә.Фәйзи</p><p>3) Эш, мәсьәлә, хәл һ.б. катлаулылану, җитди төс алу, зурга китү. <i>Картның йортында башланган әзерлекләр белән бергә, Гөлбануның бирелү хәбәре тиз арада күршеләргә иреште, аннан чыгып, өйдән-өйгә, урамнан-урамга китте, --- зураеп, гайбәтләр дә кушылып, кызның үзенә дә килеп җитте. </i>Г.Ибраһимов</p><p>4) Үсеп җитү, балигъ булу. <i>Ax, җүләр маэмай! Тырыш яшьләй, Зурайгач җайсыз ул, Картаеп каткач буыннар Эш белү уңайсыз ул!</i> Г.Тукай. <i>Әмма инде шуны [мәкальдә китерелгән туры мәгънәне] кешегә карата киная итеп алсаң, гаиләдә бала нәрсә күреп үссә, зурайгач та шул була, дигән мәгънә [барлыкка килә]</i>. Н.Исәнбәт</p><p>5) Масаю, эреләнү, санламау, баш имәү. <i>Коръәндә һәм пәйгамбәребез хәдисендә бик ачык кисәтелә. 17 нче сүрәнең 37 нче аятендә мондый сүзләр бар: «Җир өстендә зураеп, күкрәк киереп йөрмә! Чөнки син никадәр зурайсаң да, җирне ертырга хәлеңнән килмәс һәм никадәр зурайсаң да, таулар хәтле зурая алмассың»</i>. Ш.Җәләлиев</p><p> <b>Зураеп бетү </b>Тәмам зураю, тиешле зурлыкка җитү. <i>Таныш түгел апа Ләйсәнне кулларына күтәрде дә: – Бәпкәчем, алтыным, инде зураеп та беткән, – дип, күкрәгенә кысты</i>. Г.Якупова</p><p> <b>Зураеп җитү </b>Яшәешнең билгеле бер стадиясенә, гадәттә мөстәкыйльлек чорына басу (кеше турында); тәмам өлгерү. <i>Балалары үсеп, зураеп җиттеләр, кул арасына керә башладылар, өчесе дә әниләренә гел булышып торалар</i>. Л.Ихсанова</p><p> <b>Зураеп калу</b> Зурайган хәлгә килү. <i>--- ләкин шулай да сул күзенең бөтенләй кысылып, ә уң күзенең иләмсез зураеп калуын әйтмичә булдыра алмыйм, чөнки шушы яшь пәрдәсе аша караган кашсыз-керфексез күзендә бичараның бөтен эчке җаны чагылырга гына тора кебек...</i> Ә.Еники. <i>Өй бушап, зураеп калды.</i> Г.Гыйльманов</p><p> <b>Зураеп китү </b>Тиз арада, көтелмәгәндә, кинәт зураю. <i>Тагын да зураеп киткән кайгыларыбызны уртаклашырга, зарыбызны аңа сөйләргә теләгән идек. </i>А.Шамов. <i>Картлары яшәрде, бала-чагалары кинәт үсеп, зураеп киттеләр. </i>Р.Ишморат. <i>--- алдында майор басып торганын күргәч, күз аклары зураеп китте. </i>Х.Камалов</p><p> <b>Зураеп тору </b>Күз алдында зур булып аерылып тору, башкалардан калку булып күренү. <i>Менә аларның каршында, биек булып, капкалары зураеп тора, менә, тонык кына булып, тимер тотка ялтырый. </i>Г.Бәширов</p><p> <b>Зурая бару </b>Акрынлап, аз-азлап зураю. <i>Шунда, болында, үләннәр арасында төрле кошчыклар, хәшәрәтләр шаулашалар: еракта, минут саен зурая барып, минут саен кызара барып кояш баерга җыена. </i>Г.Коләхмәтов. <i>--- бүлмәсе көннән-көн зурая барган сыман тоелды, ә тирә-юньдәге түгәрәк дөнья күзгә күренеп кечерәйде. </i>Р.Вәлиев. <i>Ялкын минут үткән саен көчәя, зурая барды</i>. Р.Батулла</p><p> <b>Зурая башлау </b>Зураерга тотыну. <i>Кинәт теге бала күз алдында үсә һәм зурая башлады</i>. Р.Гали. <i>Чәчәк касәләре кинәт зурая башлады</i>. Р.Батулла</p><p> <b>Зурая бирү </b>Һаман да зураю, зураюын дәвам итү. <i>--- буй җиткән кызлары бар, монысы бераз борынын күтәребрәк йөри, мактанчыграк. Әмма кызларына ул кадәр исем китеп тормый әле, зурая бирсен шунда</i>. Г.Гомәр</p><p> <b>Зурая төшү </b>Тагы да бераз зураю. <i>Зур кара күзләре тагын да зурая төшкән. </i>М.Гафури. <i>Бу изге картны да ул бераз зурая төшкәч үк эзли башлады. </i>Г.Бәширов. <i>Минем бәрәннәргә исем китә: алар өч-дүрт көннән инде бөтен өйне бетереп чаба башлыйлар, зурая төшкәч, мич башына хәтле сикереп менәләр</i>. Ә.Еники</p></p>
</table>
</body>
</html>