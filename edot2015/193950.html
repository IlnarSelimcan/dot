 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖӘТМӘ</b> <i> и.</i> <i> диал. </i> <b>1. </b>1) Тишекле-тишекле, челтәрсыман материал.<i> Вак тишекле тимер җәтмәдән капчык ясадым да, рәсем пумаласы һәм кечкенә шешә белән буяу алып, урманга киттем. </i>З.Фәйзи. <i>Җәтмәне беркетү өчен, аның өске һәм аскы кырыйларына резинка үткәрәләр. </i>Файдалы киңәшләр. <i>Аны [битлекне] кара челтәр тукымадан яки буяуга манган марлядан ясарга мөмкин. Нәзек кыл җәтмәдән ясасаң, тагын да яхшырак. </i>Файдалы киңәшләр</p><p>2) Балык тоту, кош-корт яисә башка җәнлекләрне аулау өчен үреп ясалган тозак; ау коралы. <i>Ә инде, азрак буш вакытлары булса, озын җәтмә белән --- Ука елгасыннан балык сөзәләр ---. </i>З.Зәйнуллин.<i> Ходайбирде көндәгечә, кулына күбәләк аулый торган җәтмә тотып, түбән төште, йортны әйләнеп, бәләкәй күлчек янына килде.</i> Ф.Шәфигуллин. <i>Үтсә унбиш-егерме минут үткәндер, Фарсил әйләнеп килеп җитте. Карасалар – кулындагы җәтмәдә, бөгәрләнеп, елан ята!</i> З.Фәйзи</p><p>3) Азык-төлек салу өчен, нечкә баудан үреп эшләнгән хуҗалык сумкасы; сетка. <i>Мин бәләкәй чакта, шәһәр хатыннары көзге һәм пудра сыя торган ридикюль генә тотып йөриләр иде. Сугыштан соң – җәтмә, соңрак хуҗалык сумкасы өстәлде. </i>М.Юныс. <i>Кулында гел ике-өч гәзит салынган сеткасы, үзе әйтмешли, «җәтмә»се булыр.</i> М.Госманов. <i>Ике ипи салынган җәтмәсен күтәреп кайтып килә әнә бабай... </i>Казан утлары</p><p>4) Ачык һавада ял итү, ятып тору, йоклау өчен, баудан үрелеп эшләнгән челтәрсыман махсус ятак; гамак.<i> Ике карт агачның урталарына гамак (ятыла торган селкенмәле җәтмә) бәйләп куелган. </i>Ф.Әмирхан</p><p>5) Корбаннарын эләктерү өчен, үрмәкүч корган тозак. <i>Җәтмәне үрмәкүч үзе үрә, ә төзелеш материалы булган сыекча исә үрмәкүчнең эчендә ясала; бу сыекча, тышкы якка чыккач, катып китә, һәм ябышкак пәрәвез җепләре барлыкка килә. </i>Ф.Бәйрәмова. <i>Үрмәкүч җәтмәсенә эләккән чебенне кызганып куйды Илдар. </i>Ялкын</p><p>6)<i> күч. </i>Һавада күз күремен кыенлаштыручы элпә, аралык.<i> Тәгәрмәч каплавычы астыннан пошкырып чыккан бу җәтмәсе астына ышыкланып, түгәрәк утлар уйныйлар. </i>К.Нәҗми. <i>Томан җәтмәсе күз күремен шактый кыенлаштырган иде. </i>Казан утлары</p><p>7) <i>күч. </i>Кешеләрне буйсындыру яисә алардан файдалану максатыннан корылган хәйлә, тозак. <i>Ләкин кем җәтмәсенә эләгүен егет, бичара, бер дә аңламаган икән шул</i>. Ә.Еники.<i> Тагын кемнәрне үз җәтмәңә төшерә алдың? </i>Г.Ахунов. <i>--- Мансурны вәсвәсәле уйларга этәрә, һәм ул Рәшидә чибәрнең җәтмәсенә эләгүен сизми дә кала. </i>С.Шәрипов</p><p><b>2.</b> <i>с. мәгъ. </i>Тишекле-тишекле, челтәрсыман.<i> Атнабай аңа җәтмә сумка белән берничә төрле компот, консерв, папирос китергән. </i>Г.Ахунов</p><p> ◊ <b>Җәтмә кору </b>Берәр кешегә карата начар уй белән хәйлә кору, эш-гамәлләренә тоткарлык ясау<i>. Моның өчен иблиснең үзе булырга да, теләсәң нинди җәтмәләр корырга да ярый.</i> Ә.Еники. <i>Игътибар белән тирә-юнегезгә карагыз әле – бу тормышта кешене адаштыру, һәлак итү өчен, атлаган саен җәтмәләр корылган. </i>Ф.Бәйрәмова. <b>Җәтмә салу</b> <i>к</i>. <b>җәтмә кору</b>. <i>МГБ да йоклап ятмаган, агент арты агент җибәреп, уй сукмакларына җәтмә арты җәтмә салган. </i>А.Гыйләҗев.<i> Җәтмәне исә, аны эзләп, милиция хезмәткәрләре сала</i>. Мәдәни жомга. <b>Җәтмә үрү</b> <i>к.</i> <b>җәтмә кору</b>. <i>Сез Сөләймановны тыңлап кына карагыз! Ничек оста итеп үрә бит ул үзенең җәтмәсен, бер дә сикереп сукмый, ерактан сак кына уратып китерә. </i>Ә.Еники</p></p>
</table>
</body>
</html>