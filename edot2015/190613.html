 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ГАЙРӘТЛЕ </b> <i>с.</i> <b>1. </b>1) Физик яктан нык, көчле, егәрле<i>. Безнең борынгы бабаларыбыз зур гәүдәле, пәһлеван кыяфәтле, гайрәтле алыплар булганнар. </i>Ф.Бәйрәмова. <i>Шундый ачулы, гайрәтле тавыш иде ул, күк күкримени? </i>Г.Якупова. <i>Безнең егетләр дә гайрәтле, киң күкрәкле (чөнки дүртесенең берсе дә тәмәке тартмый) – ашау гына җитми.</i> Р.Кәрами</p><p>2) Куәтле, кодрәтле, чәчәк ату чорында булган. <i>Төркиянең иң гайрәтле вә иң шөһрәтле солтаны Сөләйман Кануни, киңәшче муллалары вә пашалары сүзенә карап, казанлыларның җан бирергә яткан вакытларында --- тәнәззел итмәде. </i>Р.Фәсхеддин. <i>Ошбу чор өчен шактый гайрәтле булган хан көтмәгәндә 1463 елда вафат була. </i>М.Хәбибуллин</p><p>3) Батыр, кыю. <i>--- аның бер өстенлеге бар: ул җитезрәк, гайрәтлерәк һәм, карт поши никадәр генә көчле булса да, аңа бирешми, егетләрчә каршы тора иде. </i>В.Нуруллин.<i> Шуңа күрә аларны кулга алу операциясенә иң гайрәтле, иң кыю милиционерлар, спортчы егетләр билгеләнде. </i>Х.Вәлиәхмәтов</p><p>4) Дәртле, ялкынлы, ашкынып торган. <i>--- әмма гайрәтле егетнең тынгысыз күңеле сәхнәдә икенче-өченче булып калуга ризалашмады ---. </i>М.Маликова<i>. Әмма бу чор да мәңгелек түгел, алга таба шигъриятебезгә Мөдәррис – Зөлфәттән дә гайрәтлерәк пафос белән иҗат итүче яшь авторлар килсә дә, алар әллә ни зур уңышка ирешә алмады. </i>Р.Миңнуллин</p><p>5) <i>күч. сөйл. </i>Градусы көчле булган, куәтле. <i>Кигәне – килбәтле, ашаганы – ләззәтле, эчкәне гайрәтле булсын иде аның. </i>М.Әмир. <i>Гайрәтле урыс аракысы ашказанын рәхәт яндырып төшеп китте дә, аның ләззәтле ялкыны бөтен тәнгә таралды</i>. М.Кәбиров</p><p><b>2. </b><i>рәв. мәгъ. </i>1) Көчле итеп, көчле булып<i>. Таки синнән рәнҗеп, күңелендә сиңа гадавәт тотмасын. Әмма углыңа гайрәтле күрен. </i>К.Насыйри. <i>Җирән айгыр, ишләрен сәламләгәндәй, гайрәтле генә пошкырып куйды.</i> Р.Низами. <i>Кемдер иртүк учак яккан. Ара якынайгач аңлашылды: Баштутай учагы икән шулай гайрәтле яна. </i>Р.Батулла</p><p>2) Дәртләнеп, дәртле итеп. <i>--- үзе язган «яшәсен тынычлык»ка да бик гайрәтле итеп җырлап бирә, баянга кушылып ---. </i>Г.Ахунов<i>. Күрше авторотаныкылар, бик моңлы, гайрәтле итеп, украин җырларын сузалар</i>. С.Шәрипов</p><p>2) Кыю рәвештә, батырларча.<i> Ләкин яңа мулла бик дәртле, гайрәтле вә бик тә иркен яши башлый.</i> Р.Батулла</p></p>
</table>
</body>
</html>