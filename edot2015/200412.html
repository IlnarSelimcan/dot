 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КИСӘК </b> <b> I </b> <b> </b><i>и.</i> 1) Бөтеннән бүленгән бер өлеш. <i>Хәзрәт, секунд саен юкка чыга барган тавык кисәкләрен имән бармагы белән төрткәли-төрткәли --- сорап куйды. </i>К.Тинчурин. <i>Май алганлыгыбызга ышану өчен, аңа кәгазь, мамык, чүпрәк яки филтә кисәген манып яндырып карыйбыз: май яна. </i>Н.Верзилин</p><p>2) Ватылып, сынып төшкән өлеш. <i>Ипле генә йөгереп барган җирдән, каршыма, аяк очыма ук дип әйтерлек, каткан балчык кисәге килеп төште. </i>Р.Мөхәммәдиев. <i>Мәрьям бәләкәй генә пыяла вазаның төбенә вак-вак кисәкләргә ватып салган шикәрне өстәлгә куя. </i>Ш.Камал. <i>Физика дәресендә шулай була: укытучы магнит кисәген ала да кәгазь астыннан металл уалчыкларына якын китерә. Тимер кисәкләре үрә басалар. </i>М.Мәһдиев</p><p>3) Нинди дә булса мәйданның, бинаның яки бүлмәнең аерым өлеше. <i>Тора-бара [Габдулла] «хөҗрә»дә яши башлаган. Хөҗрә дигәне исә – җәмәгать сәкесенең чаршау белән бүлеп алынган бер кисәге. </i>И.Нуруллин</p><p>4) Нәрсәнең дә булса (тукыма, күн, тире, такта һ.б.ш. әйберләрнең) файдаланудан артып калган кисентесе, корама. <i>[Микәй] Бераз хәл алырга исәпләп, көн кызуын җыйган кара калай кисәге өстенә кояшка арка куеп сузылып ятты. </i>Р.Мөхәммәдиев. <i>Язу өстәле һәм өстәл тирәсе язылып ташланган кәгазь кисәкләре белән тулган. </i>Г.Кутуй. <i>Аның костюмына карата галстугы, галстугына карата күкрәк кесәсеннән күренеп торган бер кисәк тукыма булыр. </i>М.Мәһдиев</p><p>5) Сындырып яки кисеп алган ипи һ.б.ш. ашамлык сыныгы, телем. <i>[Шәриф] менә, зарурат буенча, беренче мәртәбә буларак, балаларына һәм хатынына садакадан алган кисәкләрне ашатты. </i>М.Гафури. <i>Сания күкәйне икегә сындырып, зуррак кисәген энесенә бирде.</i> Г.Гобәй.<i> Фатыйма сөтне жәлләмәде, бер генә кисәк ипиен дә көчеге белән бүлеште. </i>З.Кадыйрова</p><p>6) Бер төрдән булган әйберләрнең берсе; нәрсәнең дә булса стандарт берәмлеге; пачка; данә. <i>[Зәйнулла хаҗи:] – Кем, Галиулла, ---</i> <i>агайның үзенә илле тиен садака, бер кисәк теге сабынны бир!.. </i>– <i>дип фәрман бирде. </i>К.Тинчурин. <i>[Немец] Пергаментка төргән өч кисәк нәрсә китереп, безнекеләрнең алдына салды. </i>Ә.Еники. <i>Олы урамнан Гаяз килеп чыкты, аның кулында капрон сетка, ә сеткада өчме-дүртме кисәк такта чәй күренеп тора. </i>Х.Сарьян</p><p>7) Беришле предметларның яки беришле массаның бер стандарт төргәге. <i>Минһаҗетдин прилавка өстеннән актык ситсы кисәген алып, шүрлеккә пөхтәләп куйды. </i>К.Тинчурин</p><p>8) Нинди дә булса бер күренешнең, вакыйганың, хәлнең состав өлеше. <i>Шәһәрдән шәһәргә йөк ташучыларның юл капчыкларына ияреп, заманының культура кисәкләре дә кайткан Җиргәнгә; календарь, китаплар кебек, Камил Мотыйгый тавышларын яңгыраткан граммофон тәлинкәләре кебек! </i>М.Әмир. <i>Һәрбер көн генә түгел, бәлки, һәрбер сәгать, һәрбер йөткерүнең аның гомереннән бер кисәген кубарып алганлыгын без генә түгел, ул [Г. Тукай] үзе дә белә вә аңлый иде. </i>Ф.Әмирхан</p><p>9) Бүлем, кечкенә кишәрлек, җир участогы. <i>Туры чыга алмасалар, тар гына булса да, бу кисәк җup үзебезнеке. </i>Ш.Рәкыйпов</p><p>10) Әсәрнең бер өлеше, бүлеге; бүлем. <i>Хәлим Искәндәревне тәҗрибәле педагог буларак таныткан, аның иҗатында иң күренекле урын тоткан хезмәте – «Белек йорты» (1912, 1913) исемле ике кисәктән торган хрестоматиясе. </i>М.Мәһдиев. <i>Билгеле булганча, Кырымда Г.Ибраһимов ---</i> <i>«Казакъ кызы» романын да редакцияли һәм әсәрнең икенче кисәге өстендә эшли. </i>Р.Мостафин. <i>Ике роман итеп уйланылган «Тукай» эпопеясының беренче кисәген [Ә.Фәйзи] 1947 елда яза башлаган. </i>Т.Галиуллин</p><p>11) <i>лингв.</i> Сүз яки сөйләмнең грамматик функциягә ия булган бер өлеше. <i>Җөмләнең баш кисәкләре. Җөмләнең иярчен кисәкләре. Тиңдәш кисәкләр</i></p><p>12) Кемне яки нәрсәне дә булса мыскыллап, кимсетеп әйткәндә кулланыла торган тагылма сүз. <i>Без, малайлар, ир заты кисәкләре, ничек тә юл газабын ат белән кичтек. </i>Р.Төхфәтуллин. <i>Шуның өстенә квартирасы да шәптән түгел, Ягеднидәге авылча кара-каршы салынган кыйшык-мыйшык бер өй кисәгенең ярты ягыннан гыйбарәт иде. </i>Г.Гобәй. <i>Шушы юк кына хат кисәге өчен нигә тарткалашканнар егетләр? Аңламадым. </i>А.Гыйләҗев</p><p>13) Берәр зур күренешнең кечкенә генә өлеше, чаткысы, тамчысы. <i>Мәрхәбәнең сүзләре --- кызы Гөлбануның өстен каплаган киләчәк кара болытлар эчендә кечкенә генә бер якты кисәге ялтырап калгандай тоелды. </i>Г.Ибраһимов. <i>Рәхмәт сиңа, Акбиев, син миңа яшьлегемнең еракта күмелеп калган бер кисәген кайтарып, өстеннән пәрдәне ачып бирдең. </i>М.Мәһдиев</p><p>14) <i>тарт. форм. </i>Үзеннән алда килгән җан, бәгырь сүзләре белән берлектә, иркәләп, назлап мөрәҗәгать итү тәгъбире буларак кулланыла. <i>Гомерем булып, таш басмаса, Ташламам, җан кисәгем. </i>Җыр. <i>Хатны укып бетерүгә: – Илдарым, бәгырь кисәгем минем! – дип, җан ачысы белән кычкырып ишеккә ташландым. </i>Э.Шәрифуллина</p></p>
</table>
</body>
</html>