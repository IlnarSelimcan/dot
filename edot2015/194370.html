 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ҖИР </b> <i>и.</i> <b>1. </b>1) Үз күчәрендә һәм Кояш тирәсендә әйләнә торган, тереклек дөньясы булган планета. <i>Җирдә нихәтле кеше булса, шулхәтле гомер дә бар. </i>Г.Әпсәләмов. <i>Миллион еллар чамасы элек безнең Җир бөтенләй хәзерге кебек булмаган. Климат дымлы, җылы һәм ел буена бертөрле торган</i>. Биология</p><p>2) Җир өсте; аның атмосфера белән чикләнгән өлеше. <i>Кырга ак кардан Юрган ябылган; Җир язга чаклы Уйкуга талган. </i>Г.Тукай. <i>И кояш! Тизрәк җылыт җирне, терелдер дөньяны. </i>З.Ярмәки. <i>Ындырларда, таулар кебек булып, Салынганнар зур-зур кибәннәр. Болыннарда, каз бәпкәләредәй, җирне япкан яшел чирәмнәр. </i>Ә.Ерикәй</p><p>3) Аяк асты, йөри торган урын. <i>Бөтен җирдә кар эреп бетте. </i>М.Галәү. <i>Мулла, таяк очы белән бозлавык җиргә нык кына бәреп-бәреп, урам аркылы чыгып бара иде. </i>Ш.Камал. <i>Эшче, тәмәке төпчеген җиргә ташлап, итек башы белән аны сүндерә-сүндерә: – Габделхакны күптәннән беләсеңме соң син? – диде. </i>К.Тинчурин</p><p>4) Җирнең өске катлавы, туфрак; грунт. <i>Каяндыр атылган туп ядрәсе, атлы чех солдаты чабып барган ярга төшеп, юеш җирне һавага ыргытты. </i>К.Тинчурин. <i>Өйдә озак утырганга, саф тау һавасыннан, җир исеннән минем башым әйләнеп тора иде. </i>М.Маликова. <i>Әгәр суганчаны җиргә утыртсаң, төпчәдән аска таба – чуксыман өстәмә тамыр системасы, ә бөреләрдән яфраклар, чәчәк сабаклары үсеп чыга. </i>Ботаника</p><p>5) Хуҗалыкның ашлык чәчә һәм башка максатларда файдаланыла торган мәйданы. <i>– Мөселманнар! – дип кычкырды оратор. – Менә Учредительный собрание җыелыр, җир дә булыр, урман да бирерләр. </i>И.Гази. <i>Монда аларның борчак җирләре булган, безнең бабайларның. Шунда борчак җыярга килгәндә, әни утырткан бу агачны. </i>Ф.Хөсни. <i>Тиресле җирләрдә, кашлак урыннарда җирләре булган кешеләр ара-тирә ургалый да башладылар. </i>М.Гали</p><p>6) Басуда эшкәртергә бүлеп алынган кишәрлек, участок. <i>Хәзер инде аларның үз җирләре бар, тик алар уракны үзләре урмый, бәлки, өмә ясап урдыралар иде. </i>М.Галәү. <i>Җиребез башыннан узган кайсы кеше, сүз кушмый үтмәс өчен, Фәйзулла агайга: – Малайны арытма! – дип кычкыра. </i>Ш.Камал. <i>[Әткәй] Мәңге сабан-сука кермәгән бер җир – каты чирәм сатып алган. </i>Г.Ибраһимов</p><p>7) Диңгезләр, океаннар белән чолгап алынган зур мәйданлы коры урын; утрау, континент. <i>1912 елны ук Франс-Иосиф җире Россиянең котып тикшерүчесе Седовны үзенә тарта. </i>А.Алиш</p><p>8) Билгеле бер халыкның, илнең биләмәсе булган территория. <i>Рус җирендә без әсәрле, эзле без. </i>Г.Тукай <i>Кореяда һаман сугыш бара, кореялыларның үзара түгел, алар җирендә Рәсәй һәм Америка сугышып ятканын бөтен кеше аңлый... </i>А.Гыйләҗев // Аерым кеше кулындагы биләмә. <i>Ирем әйтеп тора: атай фатиха бирсә, җиреннән әзрәк өлеш чыгарса, бик кайтыр идек, ди. </i>Г.Ибраһимов</p><p>9) Торак пункт урнашкан урын. <i>Аларның өйләре каланың иң матур җирендә иде. </i>К.Тинчурин. <i>[Түбән оч Хәмит] Шул, ярлыланып бетеп, авылдан өмет өзеп, үзенең эшләп йөргән җиренә – агач заводына бөтенләй күчеп китте. </i>Г.Ибраһимов. <i>Гомумән, Клара, чын шәһәр кызы булганлыктан, авыл җирен өнәп бетерми иде. Нәрсә ул авыл? Азрак күрергә туры килде аңа мактаулы авыл җирен. </i>Ә.Еники</p><p>10) Туып-үскән урын, туган ил. <i>Әйе, халык матур уйлаган, авылына, җиренә, суына матур исемнәр бирә белгән. </i>Ә.Еники. <i>Кинәт Вәсиләләрнең чабыш атлары исемә төшә. Их, атланыр ием дә туган-үскән җиремә кайтып китәр ием. </i>Ф.Хөсни. <i>Тик патша аны [авылны], халыкның ай-ваена карамастан, генерал Останковка биргән. Һәм әлеге генерал Бәшенде авылындагы татарларны авылдан, җирләреннән куган. </i>Мирас</p><p>11) Җан башына тигән җир участогы, имана.<i> Кыз тапса, минем өлешкә тигән сыңар иманалык җирне дә тартып алырлар. </i>К.Нәҗми. <i>Җаны бугазына килсә, яртылай гүргә керсә, анда да ул Нурый эттән бер адым җир ала алмассың! </i>Г.Ибраһимов. <i>Яңадан җир өләшкәнче, аннан калган шул бер иманабызны, шәт, тартып алмаслар. </i>И.Гази</p><p>12) Аерым кеше яки оешмага караган биләмә. <i>Волостьтагы алпавыт, чиркәү, монастырь җирләрен бүгеннән «бөтен халыкныкы» дип игълан итәбез. </i>Т.Гыйззәт</p><p>13) Ара, ераклык. <i>Фатыйма бикәнең туган-үскән каласы болардан илле генә чакрым җирдә. </i>Г.Ибраһимов. <i>Ә хәзер [Дим күпере] шактый еракка күчкән икән. Шул сәбәпле, күп кенә җир әйләнеп, урап барырга туры килде. </i>Ә.Еники. <i>Бераз җир сүзсез барабыз. Бу сүзсезлек Госманга ошамый, ул, атын сикертеп, алгарак китә. </i>Ф.Хөсни</p><p>14) Нәрсәнең дә булса үзенчәлекле аерым өлеше, кисәге, урыны. <i>Яшьлек бит үзе дә иң матур җирендә Вакытлыча туктаган бер төш кебек. </i>Җыр. <i>[Сабирҗан мәзин:] Безнең Гыймади кызының кай җире килмәгән? Үзем яучы булырмын... Бирми калмас, Алла боерса. </i>М.Галәү. <i>Кай җире матур иде ул малайның, дип сорасалар, аңлатып бирә алмас идем, мөгаен: түгәрәк ак йөз, кара чәч, буйга кечерәк кенә. </i>М.Маликова</p><p>15) Кеше гәүдәсенең, тәненең бер өлеше. <i>Сәетгали, килеп, сәке кырыена гына утырды. – Кай җирең авырта соң? – Авырткан җирем дә юк кебек... Тыным кысыла, сулавы авыр... – диде Акъәби, бугазын һәм күкрәген сыйпап. </i>Ә.Еники. <i>Хәмидә әби: – Кай җирең авырта, балам? – дип сорауга каршы: – Юк, бер җирем дә авыртмый, тик менә йөрәгем кага... башым авырта. </i>М.Гафури. <i>Сезнең госпитальдә дәваланучы фәлән кызның кай җире яралы: кулымы, аягымы, башымы, күземе яисә башка берәр җиреме? </i>И.Гази</p><p>16) Урнашкан урын, булган, торган мәйдан. <i>[Егетләрнең] Күбесе яткан җирләрендә йокыга киткән. </i>Ш.Усманов. <i>Карт, авылга кергәч, йөрешен кызулатты. Билгеле бер барып керә торган җире бар кеше шикелле, бер дә икеләнүсез, эре-эре атлап бара, кайбер җирләрдә кар өемнәренә дә сөртенә иде. </i>Ш.Камал. <i>Урамның урта бер җиреннән көн эссесендә берәү бара... </i>М.Мәһдиев</p><p>17) Аерым бер хуҗалык, йорт, гаилә. <i>Кыз яхшы җиргә төшсә – җалпая, яман җиргә төшсә – картая. </i>Мәкаль. <i>Яше җитүен җитсә, ару гына җирдән кыз бирерләр иде үзенә. </i>М.Фәйзи</p><p>18) <i>иск. </i>Чәчүлек мәйданының үлчәү берәмлеге: ике дисәтинә, ягъни буе – 80, иңе 60 сажиннан гыйбарәт мәйдан. <i>Безнең ярты җир солы бар, --- инде саргаеп килә. </i>Г.Ибраһимов. <i>Бер ир башына бер таяк җир – җирмени ул?! Хатын-кыз бөтенләй өлешсез иде. </i>Казан утлары</p><p>19) <i>к. </i><b>җирлек</b> (<i>3 мәгъ</i>.). <i>Быел теккән күлмәгемнең бизәге күк, җире ак. </i>Җыр</p><p>20) Хезмәт итү урыны, хезмәт вазифасы. <i>Бәйрәмнең өченчесе ни дисәк, ул – Илфарның ташчылар бригадасы башлыгы булган җиреннән прораб итеп билгеләнүе. </i>Б.Камалов</p><p>21) Кирәк, хаҗәт. <i>Ал, берәр җиреңә ярап куяр. </i>Т.Гыйззәт</p><p>22) Чара, мөмкинлек; хәл. <i>Бер дә кабар җирем юк</i></p><p><b>2.</b> <i>рәв. мәгъ</i>. 1) <b>җиргә </b><i>юн. кил. форм</i>. Аска таба, түбәнгә. <i>Башны җиргә ию</i></p><p>2) <b>җирдә </b><i>у.-вак. кил. форм. </i>Тапкыр, мәртәбә, саннарны тапкырлаганда, кушканда. <i>Ике җирдә икең дүрт була, дүрт җирдә дүртең уналты була</i></p><p>3) <b>җирендә </b><i>тартымлы у.-вак. кил. форм. </i>Тиешенчә, үз урынында, кирәгенчә, нормаль. <i>Җирле – җирендә, җикән – күлендә. </i>Мәкаль. <i>Һәрбер гәүдәм җирендә, ләкин хәзер башым гына урынында түгел. </i>Г.Камал. <i>Иртә белән, торып, лампаны тикшерәләр, аның бөтен нәрсәсе җирендә табыла. Керосины да ярты савыттан артыграк булып чыга. </i>К.Тинчурин</p><p><b>3.</b> <i>бәйл. функ. чыг. кил. форм. </i><b>җирдән, җиреннән </b>1) Үзеннән алда килгән сүз белән кемнең яки нәрсәнең нинди хәлдә булуын аңлата: хәлдә, килеш, рәвештә. <i>Тешләгән җиреннән өзеп чыгармыйча туктый белми торган, авыр табигатьле бу кешегә карата Арысланда ихтирам хисе уяна башлады. </i>Г.Ахунов. <i>Ул бик кызу канлы, башына уй кердеме – чыгар димә. Тоткан җиреннән сындыра</i>. Г.Мөхәммәтшин<i>. [Илсөяр] Түгәм дип, чиләккә үрелгән җиреннән туктап калды: аның күзләре соры шинельлегә төште. </i>Г.Гобәй</p><p>2) Үткән заман сыйфат фигыль янында килеп, вакыт төшенчәсен аңлата. <i>Уйламаган җирдән син килдең дә Ут салдың йөрәгемә. </i>Ә.Ерикәй</p><p>3) Каршы кую өчен кулланыла; «теләмәсә дә» мәгънәсен аңлата. <i>Карамас җиреннән карады кызың. </i>Ф.Хөсни</p><p><b>4.</b> <i>хәб. функ. </i>Нәрсәнең дә булса капма-каршысын белдергәндә кулланыла. <i>Дәшми каласы җирдә кычкырып утыра. Киңәш бирәсе җирдә көлеп утыра</i></p><p> ◊<b> Җир акырып </b>Яман, ямьсез тавыш белән. <i>Лачкылдатып битемә төкерде дә җир акырып еларга тотынды. </i>В.Нуруллин. <b>Җир астыннан калыккандай </b>Кинәт, көтмәгәндә алга килеп басу турында. <i>Менә көтмәгәндә, җир астыннан калыккандай, алда Шәрәфи калкып чыкты. </i>Ш.Камал. <b>Җир белән күк аермасы</b> Бер-беренә бернинди дә охшашлыгы булмаган ике нәрсә турында. <i>Надан белән галим арасы – җир белән күк аермасы</i>. <b>Җир белән күк арасы </b>1) <i>к. </i><b>җир белән күк аермасы</b>; 2) Билгесезлек. <b>Җир белән тигез итү (тигезләү) </b>Җимерү, вату, кыру, юк итү. <i>Шулай була кала икән, үзеңне генә түгел, бөтен нәсел-нәсәбеңне җиде буынга кадәр корытырмын, алачыгыңны җир белән тигезләрмен. </i>М.Хәбибуллин.<i> Аксак Тимер Болгар, Биләр шәһәрләрен җир белән тигез итте.</i> Мирас. <b>Җир бете </b>Тәбәнәк, карсак буйлы кеше турында. <b>Җир бит </b>Оятсызның оятсызы, гарьсез. <i>– Ялганлыйсың, җир бит! – диде. </i>Г.Бәширов. <i>Ике-өч карчык, --- ул кайтуга, аңа ябырылдылар: – Кара син моны, денсез нәмәстәкәйне! Җир бит икәнсең, оятсыз, затсыз... </i>Казан утлары. <b>Җиргә салу </b>Үтенечне тыңламау, үтәмәү. <i>Сөйлә инде, ни хәбәр бар, иптәшем, назланмыйча, Әллә нидә бер соравымны да җиргә салмачы. </i>Г.Тукай. <i>Мансуровның теләген җиргә саласы килмәде. </i>Г.Бәширов. – <i>Менә рәхмәт, кода, чакыруымны җиргә салмыйча керүеңә, – диде Касыйм, өстен чишенә-чишенә. </i>Р.Төхфәтуллин. <b>Җиргә сеңгәндәй булу </b>Тавыш-тынсыз югалу, юкка чыгу, юк булу, күренми башлау. <b>Җирдән көткәнне [Алла] күктән бирү </b>Көтелмәгән җирдән берәр табыш килгәндә әйтелә. <i>Ай Аллам, менә син тамаша, менә син рәхмәт яугыры, җирдән көткәнне күктән бирде. </i>Г.Ахунов. <b>Җирдә ятмау </b>Сирәк очрау, кадерле булу.<i> Ал, ал, мондый мал җирдә ятмый. </i>Н.Исәнбәт. <b>Җиренә җиткереп (җиткерелеп, җиткезеп)</b> Шартын китереп, тиешенчә башкарып, төгәл, пөхтә итеп; аңлаешлы итеп. <i>Киленем эшкә килгәндә дә үзен сынатмый. Шушы йортта дүрт-биш ел гомер иткән кебек, --- җиренә җиткереп эшли. </i>Г.Толымбай. <i>Иртәгә җыен бәйрәме башланасы дигән көнне инде бөтен әзерлек җиренә җиткерелгән, өй эчләре бизәкле ашъяулык, чүпләмле сөлгеләр белән бизәлгән. </i>М.Галәү. <i>[Сибгат Хәким] Кемнеңдер шәхси үтенече булса, ул аны җиренә җиткереп үти, таш атканга да аш ата. </i>Т.Галиуллин. <b>Җир җимерттереп </b>Гайрәт, җегәрлек белән, актив эшчәнлек күрсәтеп. <i>[Шәвәли абзый] Инде әүвәлгечә җир җимерттереп эшли алмый – эшли алмавы өчен үрсәләнә. </i>Г.Ахунов. <i>Эштән курыкмаган һәм җир җимерттереп эшлисе килгән кешегә эш бар!</i> Татарстан яшьләре. <b>Җир(не) җимерттереп (җимертеп) йөрү</b> Сау-сәламәт, рухланып, гайрәтләнеп йөрү; эштә, гомумән, тормышта активлык күрсәтү, оптимист булу. <i>Бер --- әмиркән кәвеш алырбыз. Шуны киеп, кодагыйлар алдында җирне җимертеп йөрерсең</i>. М.Фәйзи. <b>Җир җимеше булып яту </b>Каты авыру, үлем чигендә яту. <i>Менә инде Бохара берлән Оринбур арасында кәрван йөрткән гайрәтле ир бүген түшәктә җир җимеше булып ята. </i>Н.Исәнбәт. <b>Җир йоту </b>1) Дини ышану буенча: гөнаһлы кешеләргә Алла тарафыннан бирелгән җәза. <i>--- ул чынлап та күренмәс булды. Ары карадым, бире карадым – җир йотты диярсең, юкка чыкты. </i>Ф.Яруллин. <i>Икмәк шундый кирәк чагында, сугыш вакытында, җирне кысыр калдырсаң, җир йотар үзеңне, белдеңме шуны, җир йотар! </i>Г.Бәширов; 2) Сизмәстән кинәт юкка чыгу, бетү, юк булу. <i>Җир йотамы аның игеннәрен, Әллә җеннәр урлап качамы? </i>М.Гафури; 3) Ант итү, ышандыру сүзе. <i>– Каенатайга әйтәм, җир йотсын әгәр, барам да әйтәм, – дип, усал сүзләренә карамастан --- бөтен бер чирек акны алып кайтты. </i>Г.Ибрагимов. <b>Җир йөзеннән себереп түгү </b>Бөтенләй дөньядан юк итү, халкын, нәселен калдырмау, кырып бетерү. <i>Вакыт килер: безгә үлем, хәсрәт алып килгән фашист ерткычларын Җир йөзеннән себереп түгәрбез. </i>Р.Ишморат. <b>Җир куенына керү </b>Үлеп, җирләнү. <i>Ул җәйнең иң җылы, иң матур вакытында җир куенына керде. </i>М.Мәһдиев<i>. Ул, эшне аңлагач, карусыз гына гариза язды, китеп барды һәм ...коллективтан аерылгач, озак та үтми, җир куенына кереп ятты. </i>М.Мәһдиев. <b>Җир куенына салу</b> Җирләү. <i>Ай-һай дөнья, вай дөнья, кемгә вафа кылдың сән? Искәндәрдәй падишаны җир куенына салдың сән. </i>Бәет. <b>Җир куенына тапшыру </b><i>к. </i><b>җир куенына салу</b>.<b> Җир күтәрмәс (күтәрмәстәй) </b>Гаять зур, авыр (җинаять, гөнаһ һ.б. турында). <i>Җир күтәрмәстәй бозык кеше ни сөйләнә, ишетсәң, колак пәрдәләрең ярылырлык. </i>Ә.Баянов. <i>Бу нинди җир күтәрмәс кабахәтлек? Мин сорыйм синнән! </i>Н.Исәнбәт. <b>Җир кыры </b><i>к. </i><b>җир чите</b>. <b>Җирнең ертыгын ямау </b><i>ирон. </i>Юк-бар сәбәп, кимчелек табып, шуның белән бик каты мәшгуль булу. <b>Җир селкетеп </b>Нык итеп, ышанычлы адымнар белән. <i>Элеккечә җир селкетеп атлый. </i>Р.Төхфәтуллин. <b>Җир тарткан </b><i>ирон. </i>Тәбәнәк, кыска буйлы кеше турында. <b>Җир тишегенә керерлек булу </b>Бик нык оялу. <i>Җир тишегенә керерлек булдым. </i>Г.Камал. <i>Теге вакытта Такташ тәнкыйтьләгәннән соң, җир тишекләренә керердәй булдым. </i>Ф.Хөсни. <b>Җир тырмашып </b>1) Чамадан тыш көч түгеп, бар хәленә азапланып. <i>Яшьли тол калып, ике ирдән тапкан ике баласын җир тырмашып үстергән. </i>М.Маликова; 2) Өзгәләнеп, ачыргаланып. <i>Мәгыйшә, өшәнчеге яшерелгән җиргә ятып, менә шушында гына иде, шушы төштә генә иде ич, дип, җир тырмашып елады. </i>Г.Ахунов. <b>Җир убу </b><i>к. </i><b>җир йоту</b>.<b> Җир убылгандай</b> <i>к.</i> <b>җир упкан кебек</b>.<i> Әле бүген генә яныгызда йөгереп йөргән сабыегыз яки якын кешегез җир убылгандай юкка чыксын әле. </i>Шәһри Казан. <b>Җир упкан кебек </b>Көтмәгәндә, кинәт юк булу, юкка чыгу. <i>Мулла, биргәнне дә санап тормыйча, кесәсенә салды да, --- Сәфәргалине эзләргә тотынды. Ләкин малай, җир упкан кебек, каядыр юкка чыккан иде. </i>Казан утлары. <b>Җир упсын әгәр </b>Әгәр сүзем ялган булса, үземне җир упсын, дигән мәгънәдәге ант сүзе. <b>Җир үкереп </b>Кычкырып, үкереп; ыңгырашып. <i>Ниемә дип җир үкереп елый шул бала? </i>Ш.Камал. <b>Җир үтә (аша) китәрдәй булу </b>Бик нык оятлы булу, кая качар урын тапмаслык хәлгә килү. <i>Оятымнан җир үтә китәрдәй булдым, кайда аяк басып торганымны белмәдем. </i><b>Җир чите (кыры)</b> 1) Горизонт, җир белән күк тоташкан урын. <i>Акрынлап кына кояш та җир читенә якынлашып бара. </i>Ә.Еники; 2) Бик ерак җир, ерак урын.<i> Бер кайтмасак, бер кайтырбыз, Киттек җирнең читенә. </i>Җыр</p></p>
</table>
</body>
</html>