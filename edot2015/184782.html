 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЛЛА</b>  <i>и.</i>  <i>гар. </i> <b>1.</b> 1) <i>дини </i>Ислам динендә, бөтен дөньяны яраткан, «бар вә бер» итеп танылган иң югары илаһи зат, аның 99 исеменең иң әүвәлгесе; Тәңре, Ходай. <i>Түкмә күз яшь: ярдәмендә һәр заманда Алла бар; Ал җәсарәт, алга омтыл, һич ялыкмый алга бар! </i>Г.Тукай. <i>Шуны белегез, кадерле балалар, Аллага ихлас күңелдән ышанган, дингә тугрылык саклаган кешедән җинаятьче һичкайчан чыкмаячак. </i>Р.Әмирхан. <i>Мәгълүм ки, Җир кешесе өчен табыну затларыннан: иң әүвәл – Алла, икенче – Аның пәйгамбәре, өченче – ана. </i>Сөембикә</p><p>2) <i>миф</i>. Мәҗүсилек чорында төрле өлкәләргә караган илаһи көч. <i>Политеистик дини системаларга – күп санлы аллага, монотеизмга бер генә аллага ышану хас</i>. Татар мифологиясе</p><p>3) <i>күч</i>. Табынырлык дәрәҗәдә олылау предметы, табыну объекты; күпчелек тарафыннан ихтирам ителә торган абруйлы, авторитетлы кеше. <i>Мин ял көннәрендә, махсус Казанга килеп, рус театрының спектакльләрен карый башладым. Островский, Гоголь, Горький, Чехов… Болар Галяның дүрт алласы иде</i>. М.Мәһдиев. <i>Алар күптән таныш булганнар, баш врач Шәйхи Маннур дигән язучыны алла урынына күреп табынып яшәгән.</i> М.Мәһдиев<i>. Картлык көнендә ул дингә ышана башлады. Авыл советында эшләгәндә, мөһер үз кулында вакытта, ул үзе алла иде</i>. Ф.Бәйрәмова</p><p><b>2. </b><i>ы. мәгъ</i>. 1) Соклану, гаҗәпләнү хисләрен белдерә. <i>Алла ходаем, зур бүрәнә килә! </i>К.Нәҗми<i>. Ах алла, күрми дә торам, яңа күлмәгең ич… </i>Ф.Хөсни. <i>– Алла! Үтерде! Бигрәк югары күтәреп ыргытты. </i>Ә.Фәйзи</p><p>2) Канәгатьсезлек, ризасызлык, килешмәүчелек һ.б.ш. хисләрне белдерә. <i>Алла, инде бигрәк, әйтмәгән була. </i>М.Фәйзи<i>. – Уф алла! Билем, аркам, – дип сыкранганы ишетелә торган булды</i>. Г.Ибраһимов</p><p>3) Хупламау, лаек санамау, җиңелчә көлү һ.б.ш. хисләрне белдерә. <i>Алла, кем булган!</i></p><p>4) Әрнү, авырту, курку яки нәфрәт кебек хисләрне белдерә. <i>Көрәкнең туфракка шомарып кайралган йөзе Габдулланың аяк тирәсендә ялтырады. – Алла! – дип, кинәт кычкырып җибәрде Габдулла…</i> Ә.Фәйзи<i>. --- утыра торгач онытылып китә, аш өе ягыннан көйгән ис килә башлагач кына: «Ай аллам!» дип сикереп тора һәм җан-фәрманга казан янына чаба. </i>А.Гыйләҗев</p><p> ◊<b> Алла әҗерен бирсен </b>Бәясе Алладан кайтсын, яхшылыкның савабын Ходай үзе бирсен, дигән мәгънәне белдерә. <i>Бик рәхмәт, бик күп ярдәм иттең инде аңа, Алла әҗерен бирсен. </i>М.Фәйзи. <b>Алла бәндәсе </b>Саф күңелле, беркатлы, карусыз, юаш кеше. <i>Ишетәсеңме, Алла бәндәсе! Булмый, дип әйтәләр бит инде сиңа! </i>Г.Ахунов. <i>Без кешеләр ләбаса, Алла бәндәләре. Бер-береңә булышу – изге эштер. </i>Казан утлары. <b>Алла белә </b><i>к. </i><b>Алла белсен</b>. <i>Дим Агыйделгә коя, Агыйдел кая барадыр – анысын бер Алла белә. </i>Г.Ибраһимов. <b>Алла белсен </b>Мәгълүм түгел, билгесез. <i>Алла белсен, бу китаптан иске дуслар үчләшер! Һич белер хәл юк җиһанны, әллә бар да дуслашыр. </i>Ш.Бабич. <i>Акылың, фигылең Алла белә, Зифа буең яратам. </i>Җыр. <b>Алла бирсә </b><i>сөйл. к.</i> <b>Алла боерса</b>. <b>Алла боерса </b>Берәр эшкә ниятләгәндә, өмет белдергәндә, аның уңышлы үтәлүен теләп әйтелә; насыйп булса, тәкъдирдә язган булса. <i>Әле Әсмабикәләрдән килешем; аларда бик озаклап чәй эчтем, инде, Алла боерса, алар эшне башларга торалар. </i>Г.Камал. <i>Ходаның рәхмәте белән эшне җайласак, сездән бер генә бөртек җылы сүз, миһербанлы вәгъдә алсам, хаҗи аның ишедән генә тукталып тормас, Алла боерса. </i>Ш.Камал. – <i>Апаң эшнең җаена төшенеп килә. Алла боерса, өч-дүрт елдан менә дигән умартачы булыр, – ди. </i>Ф.Яруллин. <b>Алла бозавы </b>Бик юаш, карусыз кеше. <b>Аллага тапшыру </b>Берәр эшне башлаганда, юлга чыкканда, уңыш теләп тәвәккәлләү. <i>Соңгарак таба мин күләгәләрнең төшүенә карап юл табарга өйрәндем. Шул вакытта инде торасың да, Аллага тапшырып, бер якка китәсең. </i>Гали Рәхим. <i>Шулай байтак икеләнеп утырганнан соң, шактый ук күтәрелеп җылыта башлаган кояшка күз салды. Күрше-тирәдәге чәчүләргә карап алды да аягүрә басып: «Аллага тапшырдык!» – диде. </i>Г.Бәширов. <b>Аллага шөкер </b>1) Тормыштан риза, канәгать булганны белдерә. <i>Аллага шөкер, мин дә бөтенләй һөнәрсез малай түгел инде, дип уйладым. </i>Ф.Әмирхан. <i>Ерак юлдан килгән кунакны --- миңа алып килергә кирәк иде. Аллага шөкер, ишекнең кай якка ачылганын беләсең. </i>А.Шамов. <i>Аллага шөкер, абзар тутырып, сарык асрадык. </i>Г.Мөхәммәтшин; 2) Артыгы белән күп, зур, бик мул. <i>Күкрәк тә киң, корсак та Аллага шөкер. </i>А.Расих. <b>Алла йорты </b>1) Кәгъбәтуллаһ, бәйтуллаһ; 2) <i>тар</i>. Борынгы Багдад каласы. <i>Борынгы Багдад, ягъни Алла йорты каласында һәр мәчеттә әңгәмә корып, бәхәсләшеп утырырга мөмкин булган. </i>М.Хәбибуллин; 3) Мәчет. <b>Алла каберен якын итмәсен</b> Кабере якын булса, гүрдә дә тынычлык бирмәс, шулкадәр явыз, дигән мәгънәдә. <b>Алла куәт бирсен </b>Эш өстендәге кешене күргәндә яки авыруның хәлен белгәндә әйтелә торган изге теләк. <i>Сәлим карт такта яручыларга сәлам ишарәсе күрсәтеп кулын күтәрде дә, пычкы чыжылдавын басып китәрдәй каты тавыш белән: – Алла куәт бирсен! – дип кычкырды. </i>М.Галәү. <b>Алла кунагы </b>Чакырылмыйча, юл төшереп, ләкин бик вакытлы килгән кунак. <b>Алла кушса </b><i>к</i>. <b>Алла боерса</b>. <i>Бүген сине, чибәркәй, хәләл җефетеңә илтеп ташларбыз, Алла кушса… </i>К.Нәҗми. <b>Алланың биргәненә шөкер </b><i>к. </i><b>Аллага шөкер</b>. <b>Алланың биргән көнендә</b> <i>к.</i> <b>Алланың бирмеш көне. </b><i>Алланың биргән көнендә аның күлмәген-ыштанын алыштырды. </i>Г.Исхакый. <b>Алланың бирмеш көне </b>Һәр көнне, көн саен кабатланып торган бер эш яки хәлгә карата әйтелә. <b>Алланың каһәре төшсен </b><i>карг. </i>Кешегә җәфа салучы кемне яки нәрсәне дә булса каты каргаганда әйтелә. <i>Кадалып кына китсен! Муены астына килсен. Алланың каһәре төшсен! Бары да шуңардан. Бары да шул явыз килененнән! </i>Г.Ибраһимов. <b>Алланың кашка тәкәсе </b>Чин-дәрәҗә я ялган шөһрәт аркасында башкалардан аерылып торган, үзгә булган кеше. <i>Алар – «югары каста», Алланың кашка тәкәләре, төрмә – «аларның төп йортлары», иреккә чыгып, алар әз-мәз һава үзгәртеп кенә яшиләр дә тиз үк төп йортларына әйләнеп кайталар. </i>А.Гыйләҗев. <i>Карагызсана бу чәүчәләк байбичәгә, Алланың кашка тәкәсе диярсең, гел үз мәнфәгатьләрен генә кайгырта, янәсе. </i>Мирас. <b>Алланың рәхмәте төшсен </b>Яхшылык теләгәндә әйтелә.<b> Алла сакласын </b>1) Кемнең дә булса исән, сау-имин яшәвен теләгәндә әйтелә; 2) Хәвеф-хәтәрдән саклану теләге буларак әйтелә. <i>Ишек төбендә: – Абау, бәреп үтерер, Алла сакласын! – дип чырылдаган хатын-кыз тавышы ишетелде. </i>Ф.Хөсни. <i>– Я, атасы, шулай язгандыр инде. Бирик. Алла сакласын, әллә ниләр күрербез, – диде ул һәм елап та җибәрде. </i>Ә.Фәйзи. <i>Давыл чыкса да, күк күкрәп, яшенле яңгыр башланса да, безнең әби: «Хәвеф-хәтәрдән Алла үзе сакласын», – дип кабатларга ярата иде. </i>Мәдәни җомга. <b>Алла теләсә </b><i>сөйл. к.</i><b> Алла боерса</b>.<i> Исән-сау кайтсын гына, Алла теләсә, барысын да сөйләп бирермен. </i>Н.Думави. <i>Без, Алла теләсә, иртәгә кичкә сәфәргә чыгабыз инде. </i>Ф.Әмирхан. <b>Алла язган булса </b><i>к.</i> <b>Алла боерса</b>. <b>Алла ярдәм бирсен </b><i>к.</i> <b>Алла куәт бирсен</b>. <i>Алла ярдәм бирсен мескеннәргә. </i>Г.Мөхәммәтшин</p></p>
</table>
</body>
</html>