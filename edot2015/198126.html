 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КАЙГЫРТУ </b> <b> I </b> <b> </b><i>ф.</i> 1) Кайгыга салу, кайгылы итү. <i>Аның хәзер ни хәлдә булуы да хәзрәтне кайгыртмый. </i>Г.Ибраһимов</p><p>2) Нәрсәгә дә булса алдан әзерләнү, хәстәрен күрү. <i>Театр булса да, театрдагы иҗат эшләрен төгәлләү өчен, миңа кечкенә бер отпуск бирү турында кайгыртсын иде. </i>М.Җәлил. <i>Хәстәрен алдан күрергә өйрәнгән балалар инде яңа дәреслекләр турында, алдагы ел өчен карандаш-каләм турында кайгырттылар. </i>Г.Гобәй. <i>--- ындыр табагында колхоз амбарына кертелмичә күпмедер борчак калды – син шул турыда кайгырт әле. </i>К.Латыйп</p><p>3) Берәр кешегә яки нәрсәгә карата кайгыртучанлык күрсәтү, игътибар бирү, дикъкать итү. <i>Ай йөзәдер күк йөзендә, Кем дә кайгыртмый аны. </i>Ф.Бурнаш. <i>Командир үзенең сугышчылары турында туктаусыз уйлар уйларга, кайгыртырга тиеш. </i>Г.Әпсәләмов. <i>Колхозларны бер Борһанов кына кайгыртмый, алар бюро әгъзаларына бүлеп бирелгән. </i>Г.Ахунов</p><p>4) Уйлау, борчылу. <i>Сан артыннан гына кума, сыйфат турында да кайгырт. </i>Р.Ишморат. <i>Әйе, әйе, дөнья ул – мәһабәт бер оя, тик ярлар гына ишелмәсен, менә шул турыда кайгыртырга кирәк. </i>К.Латыйп. <i>Иң әүвәл елга ярларын ныгыту, уңдырышлы җирләрне саклау, дамбаларны өю белән бергә, республикабызны илгә, дөньяга таныткан нефть ятмалары мәйданнары турында да кайгыртырга кирәк иде. </i>М.Хәсәнов</p><p> <b>Кайгырта башлау</b> Кайгыртырга тотыну.<i> Һәр төбәк кенә түгел, үз белгечләрен эшле итү буенча һәр вуз кайгырта башларга тиеш булып чыга.</i> Ватаным Татарстан</p><p> <b>Кайгыртып йөрү </b>Һәрвакыт, даими кайгырту, бар итү, булдыру. <i>Өстәл янына килеп утыруга, әнисенең караңгы белән үк торып аны кайгыртып йөрүе Гайнанның күңелен йомшатып җибәрде.</i> Г.Бәширов. <i>Халидә, телдән алтын таулары вәгъдә итмәсә дә, йорт һәм хуҗалык кирәкләрен күңеленнән бик нык кайгыртып йөри иде. </i>Ф.Хөсни. <i>Без икенче штурман Китайгородский белән вахтада торабыз, мәҗлесләрнең барышын, кемгә эчемлек, кемнәргә ашамлык кирәклеген кайгыртып йөрибез. </i>М.Юныс</p><p> <b>Кайгыртып тору </b>Һәрвакыт кайгырту. <i>Кемнең нәрсәсе җитеш түгел, кем нәрсәгә мохтаҗ, хәзер бу турыда Фәрдәнә үзе кайгыртып торды. </i>Г.Гобәй. <i>Хан ялчыларының зур катламы казнага акча кертүне кайгыртып торган: ясак, гошер (пошлина) җыючылар, тамгачылар (таможнячылар), үлчәүчеләр, бахшилар (язу-сызу эшен башкаручылар). </i>Р.Мостафин</p></p>
</table>
</body>
</html>