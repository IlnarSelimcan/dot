 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>КЕРҮ</b>  <i>ф.</i> <b>1.</b> 1) Нәрсәнең дә булса эченә таба хәрәкәт итү, кая да булса үтү, берәр нинди чикне узу. <i>[Хатын-кызлар] Хәзер инде менә килделәр, олыраклары өйгә үк кереп киттеләр</i>. Ә.Еники. <i>Урамның тайгакларыннан үткәндә, ул куркып-куркып басканга, Шәмсетдин аны култыклады да, аулак кына тыкрыкка кереп, ике этажлы гына агач өйгә йиткәч тә, марҗа: </i>– <i>Менә минем өем, рәхмәт озатуыңызга, </i>–<i> дип кулын сузды.</i> Г.Исхакый</p><p>2) Нәрсәнең дә булса эченә үтү; кадалу. <i>[Нурый</i>:<i>]</i> <i>Әпрәй --- 18 ендә эшләде. 19 ында бармагына шырпы керде, кайтып китте</i>. А.Алиш</p><p>3) Кая да булса юл табып үтү, эчкә үтү, берәр җиргә тулу (су, суык, җил, тузан һ.б.ш.). <i>Ишек шыгырдап, чинап ачылды, ургылып кар бураны </i>керде<i>. </i>И.Салахов. <i>[Хатын]</i> <i>Суык керә башлаганга, курка-курка аргы бүлмәгә барып, тәрәзәнең эчкесен рәтләп япты да, картның көндез яшереп куйган җиреннән әйбәт йомшак арыш икмәге эзләп тапты...</i> Г.Ибраһимов</p><p>4) Аерым бер максат белән өйгә, бүлмәгә һ.б.ш. яшерен рәвештә үтү. <i>Карак керсә стеналар кала, уттан берни калмый</i>. Мәкаль</p><p>5) Эшкә, уку йортына һ.б.ш. кабул ителү, урнашу. <i>[Фазыйл] Авылда күренмәде, шунда каралып алынганмы, ничектер, Мәскәүгә барган да лашманчыларга башлык сыман булып урынга кергән. </i>Г.Ибраһимов. <i>Казанда университет рабфагына укырга кердем</i>. Г.Кутуй</p><p>6) Нинди дә булса оешма, җәмгыять әгъзасына әверелү. <i>Борис тагын каршы төшеп карады: </i>–<i> --- Мин бригадага керә алмыйм.</i> А.Алиш. <i>Пример, без колхозга кергәч, ат-туарлар һәммәбезнең күмәк ителде</i>... Һ.Такташ</p><p>7) Билгеле бер вакытка дәвалану максаты белән яту, урнашу (хастаханә, госпитальгә һ.б.ш.). <i>1913 елның 26 февралендә (15 мартында) Тукай авыр хәлдә больницага керергә мәҗбүр булды</i>. Г.Халит</p><p>8) Хөкем ителү, утыртылу, ябылу (төрмәгә һ.б.ш.). <i>Бара торгач, Мансур мулланың үзенә һәм бәддога төшеп, ахыр гомерендә зина вә хәмер белән бәлагә тарып, кайбер эшләре өчен төрмәгә кереп, шунда һәлак булгандыр</i>. Риваять</p><p>9) Нәрсәнең дә булса составында саналу, составына билгеләнү. <i>«Изге Рим империясе» составына кергән Европа илләренең барысында да диярлек Көнчыгыш телләре институтлары һәм аларның филиаллары булдырыла</i>. Казан утлары</p><p>10) Кая да булса язылган, теркәлгән, исәпкә алынган булу. <i>Кушнаренко укыган исемлеккә керү өчен синең эш белүең, осталыгың, сәләтең, талантың – болар берни түгел?</i> М.Юныс<i>. </i>Балалар өчен язылган «Сөяк саплы пәке» исемле җыентыкка 14 авторның хикәяләре кергән. Ватаным Татарстан</p><p>11) Савытка билгеле бер күләмдә сыю<i>. 3 </i>литрлы банкага <i>4 кг 300 </i>гр бал керә</p><p>12) Берәр ел фасылы, календарь ае, нинди дә булса билгеле бер көн һ.б.ш. җитү, башлану. <i>Инде кыш та керде, Игенне бетерде; Чаналар астында Ак карлар шытырдый. </i>Г.Тукай. <i>Җиләк җитсә, кечкенә-кечкенә тубаллар, көз керсә, авылның бер башыннан икенче башына ишеттерерлек яңгыратып суга торган биек, текә какмалар </i>–<i> болар һәммәсе шул атасына охшап туган Гыйлаҗи кулыннан ясалып килә</i>. Г.Ибраһимов</p><p>13) Аерым бер күренеш, вакыт арасын һ.б.ш. үтеп, икенче бер күренеш, вакытка һ.б.ш. күчү. <i>Җәй, көз, кыш үтә. Яз килә. Минем Алмачуар өченчегә керә. Авылда, бу яшькә җиткәч, тайларны «беренче сабанга керде» дип сөйлиләр. </i>Г.Ибраһимов</p><p>14) Нинди дә булса бер төс, кыяфәт һ.б.ш. алу, билгеле бер рәвешкә килеп үзгәрү. <i>Бер минут эчендә бөтен йорт җәһәннәм рәвешенә керде</i>. Г.Тукай. Жихарев дәрәҗәле түрә кыяфәтенә <i>керде</i>. В.Имамов</p><p>15) Укыту эше алып бару, кайсы да булса фән буенча дәрес бирү. <i>Диксон абый безгә 7 нче класста сызымнан, ә 10 нчыда рус теле һәм әдәбиятыннан керде. </i>Г.Гәрәева. <i>Татар теле һәм әдәбияты укытучысы икән үзе. Дәресләр җитмәгәндер инде, безгә физкультурадан керде</i>. Безнең гәҗит</p><p>16) Укытылу. <i>[Сара Садыйкова</i>:<i>]</i> <i>Һо-о, ул гимназия бүгенге университетыңа тора. Фәннәр, телләр, диннән башка анда нәфислек дәресләре дә керә иде</i>. Р.Батулла. <i>--- атнасына бер генә сәгать керә дип, татар телен читкә куеп яки, ике сәгать кенә керә дип, әдәбиятны укымыйча булмый бит</i>. Ватаным Татарстан</p><p>17) Үтү, үткәрелү, тоташтырылу, куелу (электр, су, телефон, антенна һ.б.ш.). <i>Авылга күптән газ керде</i>. Мөҗәһит</p><p>18) Билгеле бер табыш булу, акча, байлык һ.б.ш. килү. <i>Юкса, озын юлда ул бераз гына акча-төшем керәсенә дә өметләнми түгел иде</i>. Р.Мирхәйдәров</p><p>19) Берәр урынга урнаштырылу, куелу (ашлык, иген һ.б.ш.). <i>Иген керде ындырларга, Кибән-кибән өелеп. </i>М.Җәлил</p><p>20) Абстракт исемнәр белән янәшә килеп, нәрсәнең дә булса кабул ителүен, ныклап урнашуын белдерә. <i>Әнвәр Абидовичның Мәскәүгә укырга киләчәген белүгә үк, ул телефоннан ялынып-ялварып башлыклы, аксыл төстәге дублёнка алып килүен үтенә башлады, хәзер шундыйлар модага кергән икән. </i>Р.Мирхәйдәров. <i>[Әминә:] Кара әле, туганым, менә хәзер шушындый кофточка модага кергән инде. </i>Ф.Әмирхан. <i>Шөһрәт баштарак, вакыты җитмәгәндә яки үзе аңламаганда гына Гадиләдән күчергәләсә, тора-бара бу аның гадәтенә кереп китте.</i> Ф.Яруллин</p><p>21) Нинди дә булса сыйфатны, хәлне һ.б.ш. атаучы исем белән килгәндә, шул сыйфат, хәл һ.б.ш. барлыкка килүне, шуңа ия булуны белдерә. <i>Еллар үтте. ---. Миңа инде көч кереп килә, һәм бер кеше дә «моның әтисе юк» дип, мине җәберли алмас...</i> М.Мәһдиев.<i> Канат очына дәрт кергән казларның да тук тавышында якынлашып килгән көз ялкыны сизелә иде</i>. М.Галиев<i>. Табигатькә тагын бер яз килә, Бар җанлыга җирдә дәрт кергән</i>. Ф.Шәрипова</p><p>22) Нинди дә булса эш, үтенеч белән кемгә, кая да булса мөрәҗәгать итү. <i>Күкчәтауда рус телендә өлкә газетасы чыга икән. Беркөнне редакторга кердем, үземнең Казанда республика газеталары редакциясендә эшләвемне --- сөйләдем</i>. И.Салахов</p><p>23) Кайбер юнәлеш килешендәге исемнәр янында килеп, шул исем белән белдерелгән нәрсәнең, хәлнең башлануын аңлата. <i>Иң элек ул [Газинур]</i> <i>бакыйлыктан иңгән илаһи сын белән бәхәскә керде, аннары тыныч кына, дустанә сөйләшергә, гәпләшергә өйрәнде, бераздан алласының һәр әйткәненә, һәр ымына разый булып, баш кагып тора башлады…</i> Г.Гыйльманов</p><p><b>2.</b> <i>ярд. ф. функ. </i>Хәл фигыль янында килеп, билгеле бер тарафка хәрәкәт итүне, нәрсәнең дә булса эченә үтүне белдерә. –<i> Мин хәзер әйләнеп керәм, </i>–<i> дидем дә келәттән чыгып киттем</i>. Ф.Хөсни. --- <i>Арт бакчалар аша кайтып керде, Йомшак ябып каты ишекне</i>. Ф.Кәрим. <i>Гамил өенә атылып кайтып керде</i>. Л.Шәех</p><p> <b>Керә бару </b>Акрынлап керү; торган саен тагын да керү. <i>Мәрьям авызында икмәге тулы көенчә: – Бабай, оят була бит, гөнаһ була бит, – ди, үзе, тук заманында иренә иркәләнүдән калган гадәте буенча, картның кочагына керә бара</i>. Г.Ибраһимов. <i>«Сәгатьләп түгел, минутлап акыл керә бара моңа», </i>–<i> дип, күңелле уйлап куйды Сенатор капитан турында</i>. Р.Мирхәйдәров</p><p> <b>Керә башлау </b>Керергә тотыну. Барысы да берәм-берәм керә башлыйлар. Д.Салихов</p><p> <b>Керә бирү </b>Бернинди каршылыкларга да карамастан керү; тагын да ныграк керү. <i>Ул [малай] анасының ябык, кипкән кочагына керә биреп: – Әнкәй, мин бер дә китмәс идем дә бит... әнә теге җиде хатыннан бик куркам шул, – дип, тагы күз алдындагы кебек куркынычларны хыяллый башлады</i>. Г.Ибраһимов</p><p> <b>Керә тору</b> Хәзерге вакытта керү; кемнән дә булса алданрак керү. <i>Шагыйрьнең каләменнән бер-бер артлы шигырьләр, поэмалар, пьесалар чыга торды. Чыга торды һәм коргаксыган күңелләргә шифа булып керә торды. </i>М.Кәримов</p><p> <b>Керә язу </b>Аздан гына керми калу</p><p> <b>Кереп бетү</b> Тәмам, тулысынча керү; бар булган нәрсә билгеләнгән урынга тулысынча керү. <i>Көзге яңгырлар башланганчы, бөтен уңыш җир келәткә кереп бетте.</i> Г.Гыйльманов</p><p> <b>Кереп карау</b> Керергә тырышу; керергә омтылыш ясау</p><p> <b>Кереп тору</b> Даими, гел керү; билгеле вакытка гына керү</p><p> <b>Кереп утыру</b> Нык урнашу. <i>Озак-озак Гайнияне уйладым. Бу кыз белән вәгъдә алышу түгел, җүнләп сөйләшкәнем дә юк. Шулай булса да, ул минем йөрәгемә хатыным булып кереп утырган</i>. Г.Ибраһимов. <i>Хәлимнең күңеленә Майя кереп утырган, ә Нәфисә, үз язмышына буйсынып, үз яшәеше белән тәмам килешкән иде...</i> Г.Гыйльманов</p><p> <b>Кереп чыгу</b> Аз гына вакытка керү. <i>Фазыйл атасы янына кереп чыкты да: </i>–<i> Вәт нәрсә, Шаһбаз, </i>– <i>диде, </i>– <i>ул җиңгәң барыбер көн күрсәтмәс, син бездә кал!</i> Г.Ибраһимов. <i>Искәндәр идәндә гаҗәпләнеп утырган арада, Сөмбел кухняга кереп чыкты</i> ---. Р.Вәлиев.<i> Башка күршеләр дә Хәлимнәр капкасына юлны онытып бетермиләр. Хәтта бер аулакта Нәфисә дә кереп чыкты</i>. Г.Гыйльманов</p></p>
</table>
</body>
</html>