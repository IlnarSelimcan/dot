 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АЛ </b> I  <i>и</i>.  <b>1. </b>1) Гадәттә кыек килеш формаларында килеп, пространствода: күз караган як, йөз белән торган тараф; алгы як; <i>киресе:</i> <b>арт</b>. <i>Ике бик таныш күз, ике яшел күз һаман минем алдымда торалар</i>. Гали Рәхим. <i>Күрмимен алны вә артны, и чабам мин, и чабам</i>. Г.Тукай</p><p>2) Кеше гәүдәсендә һәм киемендә: йөз, күкрәк ягы; <i>киресе:</i> <b>арт</b>. <i>Үзләре, бичаралар, кия дә белмиләр икән: ал ягын – артка, арт ягын алга киеп куйганнар!</i> Ф.Әмирхан. <i>Алга ябу өчен, кызыл ситсы юрган да куелган иде.</i> М.Гали</p><p>3) Нәрсәнең дә булса тышкы, алгы ягы. <i>Агач бакчалары юк диярлек, тик кайбер йортларның гына тәрәзә алларында сирень куагы --- яки миләш агачы үсеп утыра.</i> Ә.Еники<i>. [Шәйхи карт] Әвенне бер кат әйләнеп чыга, мич алларын тикшерә.</i> М.Мәһдиев. <i>Буран читән буйларына, өй алларына шактый кар өеп өлгергән иде инде. </i>А.Расих</p><p>4) Эшкәртү (утау, уру һ.б.) өчен бүлеп бирелгән тар, озын җир мәйданчыгы; кишәрлек. <i>Мин апа белән әни уртасында [урак урырга] ал алдым</i>. М.Гафури. <i>Арыдым, димә әле, алың зур. Җир башына әле ераксың! </i>М.Кәрим </p><p>5) Берәр нәрсә куярлык яки утырырлык итеп җайланган тез өсте. <i>Бала, ашыкмыйча гына, әнисе алдына менеп утырды. </i>Казан утлары</p><p>6) Берәр нәрсә тотар, җыяр яки салыр өчен бөреп, күтәрә төшеп тотылган күлмәк итәге, алъяпкыч. <i>Кызарып пешкән җиләкне алларыма җыямын. </i>Җыр</p><p>7) Утырып яки басып торган кешенең каршысы, карап торган ягы. <i>Син теләсәң, таң чыклары булып, Алларыңа тамар идем мин. </i>Җыр </p><p>8) Өстәл янына килеп утырганда, һәр кешенең турысына килгән урын. <i>Кунак шикелле, без кыстатып торырга белмибез, алга нәрсә килсә, табак төбе күренгәнче, шуны ялтырата гына бирәбез</i>. М.Гали. <i>Безнекеләр, рәхмәт әйтеп тормыйча, алларына төшкәнне, бик эшлекле кыяфәт белән, ипләп кенә сыпыра бирделәр</i>. Г.Кутуй. <i>Алдымдагы ясалган чәемне онытып, бернәрсә уйламыйча утырам икән. </i>Гали Рәхим</p><p>9) Бер-бер артлы тәртип белән тезелгән сафның яки нинди дә булса нәрсәләрнең беренче рәте. <i>Теге эшләпәле абый алга чыгып, кушылыгыз, ди, җырлагыз, ди.</i> Җ.Фәйзи. <i>Кызларның әниләреннән алга чыгарга кыюлыгы җитмәде.</i> Г.Шәрипова.<i> Беренче класслар, шаулашып, алга килеп бастылар. </i>Мәдәни җомга</p><p><b>2. </b><i>с. мәгъ</i>. 1) Алгы, алдагы, алда урнашкан. <i>Ал тәгәрмәч кайдан йөрсә, арт тәгәрмәч шуннан йөрер.</i> Мәкаль. <i>Күчәре сынган ал арбаның иске тәртәләре арасындагы бахбай, арт арбадан ике адымнар читтә, башын иеп басып тора.</i> Г.Шәрипова</p><p>2) Хайван гәүдәсенең баш ягында, алгы санында урнашкан. <i>Альфа [эт], башын ал тәпиләренә куеп, гүя йокыга гына талды. </i>А.Хәсәнов</p><p><b>3. алдында</b> <i>рәв. мәгъ. сөйл</i>. Яшермичә, ачыктан-ачык, шәхсән үзенә белдереп. <i>Ленарның, артында түгел, алдында сүккәнгә дә исе китми әле.</i> М.Мәһдиев</p><p><b>4.</b><i> бәйл. сүз </i>1) <b>алды </b>Берәр эш-хәлнең башлануына кадәрге вакыт аралыгын белдерә. <i>Икенде алды, көн караңгыланып килә</i>. М.Гали.<i> Сабантуй алды әзерлекләренең иң кызган чагы</i>. Казан утлары</p><p>2) <b>алдына</b> Эш-хәлнең урыны предметка, аның алгы, йөз ягына юнәлгәнен белдерә; каршына, каршысына. <i>Кунаклар алдына, ике-өч кулдан, тәлинкә-кашыклар тарата башладылар. </i>Ә.Еники. <i>Атлылар кое алдына килеп туктадылар. </i>Казан утлары</p><p>3) Эш-хәлнең кемгә дә булса караганын тәгъбир итә. <i>Ил тарихындагы борылыш сәнгать әһелләре алдына заманча яңгырашлы, чор проблемаларына аваздаш әсәрләр тудыру бурычы куя. </i>М.Арсланов</p><p>4) <b>алдында</b> Эш-хәлнең предметның алгы, йөз ягында эшләнүен белдерә; каршында, каршысында. <i>Имтихан бара торган аудитория ишеге алдында азакка калган берничә кеше генә үз чираты җиткәнен көтеп тора. </i>Н.Фәттах</p><p>5) Эш-хәлнең кемнең дә булса каршында эшләнүен, кемдер күреп, карап торганда булуын белдерә; каршында, каршысында. <i>Сәкинәнең шулай Фәрхәнә апа янында, кызлар, малайлар алдында шелтә белдерүе аның өчен бөтенләй көтелмәгән хәл булды</i>. Н.Фәттах.<i> – Кеше алдында оятка калдырма, балам! – диде ана. </i>Казан утлары</p><p>6) Кемгә яки нәрсәгә булса да мөнәсәбәтле эш-хәлне белдерә. <i>Тимери уйга калды. Аланбашлар алдында колхозның болай оятка калуы аны аеруча гарьләндерде</i>. Г.Бәширов. <i>Тагын да гафу, улым! Нәрсә өчен мине шулай чит-ят күрер булдың, үз алдымда да, синең алдыңда да нинди хәерсез эш кылдым?</i> Мирас</p><p>7) Берәр эш-хәл башланганчы булган вакыт аралыгын белдерә. <i>Җәмгыять гаять зур куркыныч алдында тора</i>... Р.Мирхәйдәров. <i>Византия империясе һәлакәт алдында</i>. М.Гайнетдинов </p><p>8) <b>алдыннан</b> Хәрәкәтнең берәр нәрсә яныннан, аның алгы ягыннан башланып китүен белдерә. <i>Олы юл нәкъ безнең йорт алдыннан башланып китә. </i>Мирас</p><p>9) Нәрсәнең дә булса алгы ягында башкарылган эш-хәлне белдерә. <i>Мич алдыннан ут төсле бер күз, чекерәеп, миңа карап тора!</i> Г.Бәширов </p><p>10) Эш-хәлнең, вакыйганың икенче бер эш-хәлдән элек булуын белдерә. <i>Кич кояш иңәр алдыннан, Газизә, әнкәсе карчык белән, казарманың ишегалды баскычына чыгып утырды. </i>Ш.Камал. <i>Малай сугыш башланыр алдыннан ун көн элек туды. </i>М.Мәһдиев. <i>Тәнәфес бетәр алдыннан гына, лекция сөйләячәк профессорның университетка килмәгәнлеген әйттеләр</i>. М.Юныс</p><p> ◊ <b>Алга алган </b>1) Тотып күрсәтерлек, мактарлык, мактанырлык. <i>Аның теле генә сөйли бит, алга алган бер эше дә юк</i>; 2) Бар нәрсәдән дә артыграк, әһәмиятлерәк. <i>Ике бите кызыл нур булыр; Егет сүзен алга алмаган – Ахыр бер көн үзе хур булыр. </i>Җыр. <b>Алга (килеп) басу </b>1) Күз алдына килү, кабат гәүдәләнү. <i>Баса үткән гомер алга. </i>Н.Исәнбәт; 2) Көн тәртибенә куелырга тиешле эш-хәл, мәсьәлә булып җитлегү, өлгерү. <i>Мәсьәлә алга килеп басты. </i>А.Расих; 3) Реаль чынбарлыкка әйләнү, тормышка ашу. <i>Уйга килгән</i> <i>– алга килә. </i>Мәкаль. <b>Алга бастыру </b>Күз алдына китерү, җанландыру. <i>Монда «Безнең көннәр» һәм «Кызыл чәчәкләр»дә күренмәгән яңа типлар да алга бастырылган. </i>Г.Нигъмәти. <b>Алга кую </b>Бар нәрсәдән артыграк күрү, әһәмиятлерәк санау. <i>Ярый, ачуны – артка, акылны алга куйдым, ди. Сөйлә, аксакал, ни дип үзеңне аклый аласың. </i>Мирас. <b>Алда бару </b>1) Беренчеләр, алдынгылар рәтендә булу (эштә, ярышта һ.б.да); 2) Узып китү, алга чыгу. <b>Алда йөрү </b>1) Башлап йөрү, узаман булу; 2) Кадерле булу, өстен исәпләнү. <b>Алда күрү </b><i>к.</i> <b>алда тоту</b>. <i>Андый чакта тизрәк качуны алда күрә. </i>Н.Исәнбәт.<b> Алдан калганчы </b>Тәмам туйганчы, туйгач та артык калырлык итеп (мәс., ашау-эчү турында). <b>Алда тору </b>1) Башкалардан өстен булу, яхшы якка аерылып тору; 2) Беренче чиратта эшләнергә, хәл ителергә тиешле эш-мәсьәлә булып саналу. <b>Алда тоту</b> 1) Истә тоту, актуаль, кирәкле дип санау; игътибарда, күз уңында тоту; 2) Башкаларга караганда яхшырак, артыграк күрү, югарырак, өстенрәк санау. <i>Ул Гафуридан Тукайны алда тота иде. </i>Н.Исәнбәт.<b> Алдында баш ию (ору) </b>1) Кемнең дә булса таланты, батырлыгы, дәрәҗәсе алдында ихтирам күрсәтеп иелү; 2) Кемгәдер буйсыну, аның йогынтысына бирелү. <b>Алдында бүрек салу </b><i>к. </i><b>алдында баш ию</b>. <b>Алдында җир үбү </b>Чинга, дәрәҗәгә табыну, ясалма хөрмәт, риялык күрсәтү. <b>Алдында сәҗдә кылу </b>Кемгәдер колларча буйсыну, аннан культ ясау. <b>Алдыннан арты яхшы</b> Күңелгә якын булмаган, ошамаган кешегә карата әйтелә. <b>Алдыңа ак көн тусын! </b>Кемгәдер якты киләчәк теләү. <b>Алдыңа кара да атыңны куала </b>Як-ягыңа күп илтифат итмә, кеше сүзенә карама, үз юлыңны бел дә эшеңне эшлә, дигән мәгънәдә әйтелә. <b>Алдыңда </b><i>–</i><b> ашыңны, артыңда башыңны ашый </b>Эчтән – дошман, тыштан дус булып йөрүче яман кеше турында. <b>Алдыңнан артың </b>Күңелеңә хуш килмәгән кешене озатканда үзенә үк яки артыннан әйтеп калу сүзе</p></p>
</table>
</body>
</html>