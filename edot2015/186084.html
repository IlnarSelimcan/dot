 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>АУДАРУ</b>  <i>ф.</i>  1) Үсеп утырган яисә утыртып, бастырып, кадаклап, беркетеп куелган берәр нәрсәне көч белән бер якка таба әйләндереп ташлау, егу. <i>Шулай без көне буе тайгада агач аударабыз.</i> А.Хәсәнов. <i>Җитмәсә, терсәге тиеп китеп, үтүкне идәнгә аударды. </i>К.Йосыпов </p><p>2) Кайсы да булса ян якка кыегайту, янтайту. <i>Давыл өермәсе --- корабны чак кына сул якка аудармады.</i> Ә.Хәбибуллин </p><p>3) Егу. <i>Ул хатынны, җилтерәтеп, диван янына алып килде дә дорфа гына төртеп аударды</i>. З.Хөснияр. <i>Аты Елгырның, иртәнгә дип әзерләп куелган бер чиләк солыны аударып, мыш-мыш килеп ашый башлавын да сизмәде хәтта</i>. Г.Гыйльман</p><p>4) Берәр нәрсәне икенче урынга бушату, илтеп ташлау.<i> Җитез, үткен малайлар, атларны дилбегә белән җитәкләп, балчыкны кирәкле урынга аударып китәләр</i>. А.Алиш. <i>Биек итеп ком, вак таш өйгәннәр, кайбер урыннарга рельслар китереп аударганнар, кара шпал өемнәре ята</i>. Р.Кәрами. <i>«Бригадир Ибрай малае машинасы белән колхоз бәрәңгесе кайтарып аударган», – дисәләр, оятын кая куям мин аның?</i> Р.Вәлиев </p><p>5) <i>сөйл</i>. Тәрҗемә итү<i>. Ник балаларга театр язмый Мирхәйдәр, диләр, Бар икән русчаң язарлык, әйдә, тик аудар, диләр</i>. Ш.Бабич. <i>Тылмач ат башыннан тоткан йөзбашка --- Дәянның сүзләрен аударып бирде</i>. М.Хәбибуллин </p><p>6) Күчерү, ыргыту. <i>Көчәеп бара торган җил ялкын баганасын</i> <i>Хәйриләрнең салам түбәләренә аударды да, күз ачып йомганчы, аны ут камап алды.</i> М.Гали </p><p>7) <i>сөйл</i>. Исерткеч эчемлек эчү. <i>Галәү белән Гайнетдинов, күк киемнәре тышыннан пальто кия-кия, тагын берәрне аудардылар</i>. Г.Ибраһимов</p><p>8) <i>күч. сөйл. </i>Кемгә дә булса кайгы, борчу, ачу һ.б.ш. сөйләү, күңелне бушату, күңелендә йөрткән бөтен серне чыгарып салу </p><p>9) <i>күч</i>. Кемнең дә булса фикерен үзгәртеп, икенче як файдасына юнәлтү, авыштыру. <i>Арабызга безнең өченче берәү килеп керде.</i> <i>Ул Камилне, үз ягына аударып, миннән тартып алды.</i> Г.Тавлин. <i>[Бикмураев:] Син нәрсә, мине дә үз ягыңа аудармакчы буласыңмы?</i> М.Хуҗин. <i>Туйга, мәһәрләрдән тыш мең сум акча вәгъдә итеп, Бәдрине бик тиз үз ягына аудара</i>. М.Фәйзуллин </p><p>10) <i>күч</i>. Икенче берәүне гаепле итеп күрсәтү, гаепне икенче кешегә ягу, сылтау. <i>Ах, тагын кайсыдыр яманатымны сата, тагын кемдер үз гөнаһларын минем өскә аудара</i>. М.Миншин. <i>Әхмәтов Яббаровның гаепне үз өстеннән аударырга тырышу өчен шулай әйткәнен белде</i>. Р.Кәрами. <i>[Батырша] --- утлы тимерләр кыздырып басканда да, ничек кенә җәзалаганда да, үз җанын аяп, бер кешене сатмый, гаебен беркемгә аудармый</i>. Г.Хөсəенов </p><p> <b>Аударып бару </b>Берсе артыннан икенчесен аудару, бер-бер артлы аудару. <i>Җитмәсә, алар бит әле башкаларны да безгә каршы котырталар, инде кыргыз-кайсакларны үз якларына аударып баралар</i>. Ф.Бәйрәмова. <i>Ә сынауларны шпаргалка белән генә аударып баручы кайберәүләр, университетны бетергәч, наданлыкларын гына капларлык диплом алачак</i>. М.Юныс. <i>Чибәр егет мин сөйләгәнне аударып бара, Келинтен елмаеп тыңлый</i>. Т.Миңнуллин </p><p> <b>Аударып бетерү </b>Тулысынча аудару; барысын да аудару.<i> Катырак селтә, катырак. Чалгың чабылган җиргә хәтле үләнне аударып бетерсен</i>. Ә.Баян. <i>Ah! Нинди сылу каеннарны аударып бетергәннәр!</i> М.Шаhимәрдәнов. <i>Җаһил Майбәдәр, күрәсең, аны үз ягына аударып бетергән</i>. Гөлшәhидә</p><p> <b>Аударып җибәрү</b> Кинәт аудару. <i>Ишегалдына килеп кереп, атны туктатып, чылбырдагы этне ычкындырып, арбаны аударып җибәрүгә, чыбык астыннан төлке килеп чыга</i>. Х.Гатина </p><p> <b>Аударып калдыру </b>Башка кешегә күчерү, башка кешене гаепле итү. <i>Ул бөтен гаепне авыруның үзенә аударып калдырырга тырыша</i>. Л.Гыйззәтуллина </p><p> <b>Аударып кую</b> 1) Ауган хәлгә китереп калдыру</p><p>2) <i>күч</i>. Гаепне кем өстенә булса да аудару. <i>Сталин, колхозлаштырудагы бөгелешләрне күрсәтеп, бөтен гаепне урындагы җитәкчеләр өстенә аударып куйган иде</i>. Ф.Сафин</p><p>3) <i>күч</i>. Төбенә кадәр эчеп бетерү. <i>Кәлимуллин ---, агач тамыры кебек каралып, сөялләнеп беткән кулына стаканны алып, ярый, сыйлаганда – су эч, ди, дип, бик тиз аударып куйды</i>. Х.Камалов </p><p> <b>Аударып салу </b>Аварга, җиңелергә мәҗбүр итү. <i>Көтүдәге үгез качкач, Милиционер Ханнан, Аны мөгезеннән тотып, Җиргә аударып салган</i>. Р.Миңнуллин </p><p> <b>Аударып ташлау </b>1) Кинәт, астын-өскә китереп туздырып аудару. <i>Менә хәзер ни дә булса булыр: йә безне җир йотар, йә коточкыч җил-давыл кубып өермә чыгар да урманны аударып ташлар кебек тоела иде</i>. Г.Бәширов. <i>Җил аударганмы Такташыбызны, әллә кем дә булса юри аударып ташлаганмы, кем белсен?</i> Р.Батулла </p><p>2) Ялгыш аудару. <i>– Әлә-лә-лә-лә...– Кинәт бордың, энем, аударып ташлама!</i> Ә.Еники </p><p> <b>Аударып тору </b>Әле берсен, әле икенчесен, бер-бер артлы аудару; бертуктаусыз аудару</p><p> <b>Аударып чыгу </b>Башыннан ахырына кадәр барысын да аудару. <i>Машинистка кызлар татарчадан аударып чыга да кулъязмагызны – башкортча текст әзер</i>. Р.Вәлиев </p></p>
</table>
</body>
</html>