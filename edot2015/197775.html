 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙӨРҮ </b> <i>ф.</i> <b>1.</b> 1) Атлап, аякларны хәрәкәт иттереп, бер урыннан икенче урынга күчү (кеше һәм хайваннар турында).</p><p>2) Аякка басу, хәрәкәт итәрлек хәлдә булу (кеше һәм хайван турында). <i>Бала иртә йөри башлады</i></p><p>3) Йөзү, йөзеп хәрәкәт итү. <i>Елгада ташбашлар өерләре белән йөри.</i> А.Расих</p><p>4) Билгеле бер маршрут буенча билгеле бер вакытта хәрәкәт итү (поезд, машина, пароход, самолёт һ.б. турында)</p><p>5) Хәрәкәт итеп тору (төрле механизмнарның, техниканың эшләп торуы турында). <i>Сәгать йөри: келт-келт</i>. М.Җәлил</p><p>6) Берәр максат белән нинди дә булса транспорт төренә утырып хәрәкәт итү (кая да булса бару). <i>Таштимерова районга гына машина белән килә, авыл арасында ат белән йөри, чыбыркысын кулыннан төшерми, диләр.</i> М.Маликова</p><p>7) Чаңгыда, тимераякта шуу. <i>Ә көз көннәрендә яңа гына каткан боз өстендә, берсен-берсе куа-куа, тимераякта йөриләр</i>. С.Җәлал. <i>Бервакыт дус егет белән шәһәр кырыендагы урманда чаңгыда йөргәндә, атлы чана юлына килеп чыктык. </i>Татарстан яшьләре</p><p>8) Нинди дә булса максат белән даими рәвештә кая да булса бару (төрле юнәлештә даими кабатланып торган хәрәкәт турында). <i>Көтү яланнан кергәч, көзге һәм кышкы салкыннарда --- шаукымга ияреп кенә түгел, ә чын ихласлык һәм, әйтергә кирәк, кайнар дәрт белән һәвәскәр драма түгәрәгенә йөрде яшь Ильяс. </i>Ә.Баянов. <i>Елына ике килә торган гаеттән башка ул үзенең мәчетенә йөрде микән? </i>Ә.Еники. <i>Алай да бу шигырь кичәләренә йөрү миңа бик файдалы булды. </i>И.Салахов</p><p>9) Берәрсе янына, берәр җиргә баргалап, килгәләп тору. <i>Минем йөрүемне бер дә күпсенми тор! Йөресәм, сиңа йөрмим, --- үземнең туганыма йөрим.</i> Ш.Камал. <i>Фатыйма бикә, хөрмәтсезлек булыр дип, матәм көнендә кунакка йөрүне килештермәсә дә, кызы бик ялынып сорагач, туктатырга кыймады, җибәрде.</i> Г.Ибраһимов</p><p>10) Берәр нәрсә аркылы үтү; керү, чыгу. <i>Урамны кар басты. --- Капкадан йөрергә мөмкин түгел.</i> Г.Ибраһимов</p><p>11) Ял итү, тамаша кылу максаты белән кайда да булса хәрәкәт итү. <i>Көннәрдән бер көнне бу өч кыз болынлыкка йөрергә дип чыкканнар.</i> Әкият. <i>Җылы май кичләренең берсендә, гадәттәгечә, дуслары белән урамда йөрергә чыккан иде</i>. А.Сафин. <i>[Ир-егет] Төшендә чибәр кыз белән болын-кырларда йөрде.</i> Ә.Баянов</p><p>12) Бер урыннан икенче урынга күчерү, йөреш ясау (шахмат, шашка уеннарында). <i>Шаһвәлиев аңа дүрт йөрүдә мат куйды</i>. Г.Ибраһимов. <i>Кондырев шахмат фигурасын кулына алып йөрергә әзерләнде ---</i> Җ.Тәрҗеманов</p><p>13) Урыннан урынга күчерелү, хәрәкәттә булу. <i>Аларның [утын төяп торган кешеләрнең] кулларында метрлы юан агачлар уракчылар кулындагы көлтәләр шикелле җиңел йөрде. </i>Г.Гобәй. <i>Япь-яшь кешеләр кирпечләрне тигез, пөхтә түшиләр, мастероклар, оста кулларга буйсынып, күндәм йөриләр.</i> С.Рафиков</p><p>14) Яңа җирләрдә булу, дөнья күрү, сәяхәт итү. <i>Чит илләрдә йөреп малсыз кайтсаң, Әтиең, әниең, сөйгәнең ят була.</i> Җыр. <i>Дөньяны җимерәбез, малай, хәзер чит патша җирләрендә йөрибез.</i> Г.Ибраһимов. <i>Шул китүеннән озак еллар йөрергә туры килде аңа.</i> Э.Касыймов</p><p>15) Кайда да булса яки кемнәрдер арасында булу. <i>Кичә көндез кайда йөрдең? Нурлы йөзең күрмәдем</i>. Җыр. <i>«Йөргән таш шомара», – диләр бит. Шулай икән ул, күп йөргәч, дөньяның серенә ныграк төшенәсең икән аны</i>. Р.Кәрами</p><p>16) Нинди дә булса эш башкару, кайда да булса хезмәт итү. <i>Гасыйм --- хәзер транспорт бригадасында грузчик булып йөрүе турында язган иде.</i> Н.Фәттах</p><p>17) Берәр нәрсәне кайгырту, шуның мәшәкатьләре белән мәшгуль булу. <i>Булат тагы чәнчеп өстәр: ләкин нык булыгыз, интеллигенциянең бер катлавы, кызарып, «социализм» дип йөри дә, ахырдан барып, мещанлык сазына бата, шунардан сакланыгыз, дияр. </i>Г.Ибраһимов. <i>Тапкансыз икән өйләнеп йөрер чак. Мондый маҗара көннәрендә нинди никах ул?</i> Т.Гыйззәт. <i>Ул цех артыннан Давытка күп йөрергә туры килде.</i> М.Маликова</p><p>18) Нәрсә белән дә булса шөгыльләнү, шуның белән кәсеп итү. <i>Шул юлда йөреп, бар дәүләтләреннән аерылып, ахырында адәм мәсхәрәсе булып, хәтта ахырында гомер буенча сәдакага йөреп үлгән кешенең очы-кырые юк.</i> Г.Камал<i>. [Мулла Бикчәнтәйгә:] Маймыл, аю биетеп йөрү мөселманлык эше түгел.</i> Т.Гыйззәт. <i>Нигә миңа ул маймыл, минем маймыл биетеп йөрер вакытым узган. </i>Ә.Фәйзи</p><p>19) Нинди дә булса киемдә, рәвештә булу. <i>Бәештә гомер булмаган хәл, ди, мәктәпне җыештыручы безнең күрше апа, кышын да, көязләнеп, юка хром күн итекләрдән йөри. </i>Г.Тавлин. <i>Иртәнге чыкта яланаяк йөрү дә кайбер сырхауларга килешә. </i>Д.Салихов<i>. Шәкүр --- бик нык рәнҗеде, яше барса да өйләнми йөрде, хатын-кызга ышаныч-фәлән күрсәтмәде.</i> Н.Акмалов</p><p>20) Нинди дә булса хәлдә яки халәттә булу; кичерешләр, хис-тойгылар белән яшәү. <i>Алар икәве, бигрәк тә генерал Корнилов, власть башына менү хыялы белән шашынып йөргәннәр.</i> И.Гази.<i> Якты дөньядан караңгы дөньяга күчүенә әби тәки күнегә алмады, өч ай буе эчтән генә сызып йөргәч, гүр иясе булды. </i>Н.Гыйматдинова. <i>Мондый көннәрдә әнисе борчулы йөри, юньләп сөйләшми.</i> Р.Низамиев</p><p>21) Сөйләнү, таралу, ишетелү (фикер, сүз, хәбәр һ.б. турында<i>). Әйе, узган ел «Миңнулладан Мәгъсүмәләргә посылка белән гармун килгән, әмма килендәше аны аларга бирмәгән» дигән имеш-мимешләр йөргән иде авылда.</i> В.Нуруллин<i>. Бу турыда авыл халкы арасында да ышын-пышын сүзләр йөрүе Иргали өчен сер түгел иде. </i>М.Хәсәнов. <i>Аның хакында мәзәкләр халык арасында да йөри.</i> Ф.Галиев</p><p>22) Кем турында булса да әлегә кадәр башка фикердә булу, ... дип уйлау, ... дип исәпләү, санау. <i>Кара син аны, йөр син аны «бер надан карчык» дип.</i> М.Мәһдиев</p><p>23) Нинди дә булса эшне эшләргә ниятләнү, исәп итү, уйлау. <i>Аңгыра, без сезнең шикелле кош тотарга йөрүчеләрнең үзләрен дә яхшы гына капкынга эләктерәбез.</i> Г.Камал. <i>Ах, гафу итегез, Николай Иванович, әүвәл менә язам, менә язам дип йөрдем дә, аннан соң сезнең адресыгыз алышынган, дип ишеттем. </i>Ф.Әмирхан. <i>[Айбулатовның] Торак йортларны яхшырту, үзгәреш кертү нияте белән йөрүе икән.</i> Г.Кашапов</p><p>24) <i>күч.</i> Егет белән кыз мәхәббәт мөнәсәбәтендә очрашу, аралашу, гыйшык тоту. <i>Ах-вах итми, «сөям» дип вәгъдәләр бирми генә бер-ике ай йөрделәр дә, бер көнне эштән соң Гафурның барактагы бүлмәсенә бергә кайттылар.</i> Җ.Рәхимов. <i>Сине «Малтабаров белән йөри» диләр, кызым, шул дөресме? Ул бит – синең әтиең яшендәге кеше! </i>Азат хатын</p><p>25) <i>күч.</i> Кемнең дә булса үз-үзен билгеле рәвештә тоту. <i>Пош-пош килеп, кибәк ашаган сыер шикелле мышкылдап йөри</i>. Г.Камал. <i>Килен бит һаман минем күз алдымда: --- бик акыллы, бик әйбәт йөри. </i>Г.Бәширов. <i>Хватит миңа шыксыз үрдәк баласы булып йөрергә!</i> М.Мәһдиев</p><p>26) <i>күч.</i> Кемнең дә булса киңәшен тоту, аныңча эшләү, яшәү. <i>Бу эштә син аның [әнкәңнең] сүзен тыңла, атаңча йөр.</i> Ф.Хөсни. <i>Синең сүзең белән йөргән мин – җүләр! </i>М.Мәһдиев</p><p>27) <i>күч.</i> Яшәү, тору. <i>Кыз, көнләшүдән үз-үзен кая куярга белмичә, юка күлмәктән килеш чыгып китеп, ике айга якын сукбайлыкта йөрде, дөньяга әйләнеп кайтты. </i>Ш.Шәйдуллин</p><p>28) <i>күч.</i> Акча кулланышта, әйләнештә булу. <i>Акча ул кайберәүләрдә капчыклап йөрде, тик менә аларда гына – Габделхәйләрдә генә – капчыклап та, янчыклап та булмады.</i> Н.Фәттах</p><p>29) <i>күч.</i> Законлы яки абруйлы көчкә ия булу (сүз, боерык һ.б.ш. турында)</p><p>30) <i>күч.</i> Югары авторитетка ия булу. <i>[Наилә иренә:] Нургалиевләр фамилиясе шактый югары дәрәҗәдә йөри икән монда!</i> А.Гыйләҗев</p><p><b>2.</b> <i>ярд. ф. функ.</i> 1) Эш-хәлнең дәвамлы һәм өзлексез булуын, субъект өчен чагыштырмача даими булган эш-хәрәкәтне белдерә. <i>Ләкин хәтер саклап, әдәп саклап, моңарчы дәшми йөрделәр.</i> Я.Зәнкиев. <i>Мондый әсәрләр башта телдән телгә сөйләнеп, җырланып йөриләр. </i>Туган тел</p><p>2) Шушы моментта башкарылган эш-хәрәкәтне белдерә. <i>Кара әле, матуркай, нишләп монда лампа тотып чуалып йөрисең? </i>Ш.Камал. <i>Станциядә манёвр ясап йөргән паровозның өзек-өзек сызгыртулары ишетелә. </i>Г.Әпсәләмов</p><p> <b>Йөреп алу </b>Кыска вакыт арасында, тиз арада йөрү. <i>Ә авылда төрле хәбәрләр йөреп алды.</i> М.Хуҗин</p><p> <b>Йөреп китү </b>Кинәттән берәр урыннан йөри башлау. <i>Төрле планнар уйлап, без тагы йөреп киттек.</i> Г.Исхакый. <i>[Әхмәтсафа] Куллары белән идәнгә таянып, аякларын төп-төз өскә күтәрде һәм, барсын да шаккатырып, кулларында җиңел генә йөреп китте.</i> Ф.Сафин. <i>Габбаниның аякка йөреп китә алмавына аптырыйлар иде врачлар. </i>Ә.Галиев</p><p> <b>Йөреп тору </b>Бертуктаусыз йөрү. <i>Ике як та бер-берсен күзәтәләр, төннәрен ут сызыгы аша разведчиклар йөреп тора.</i> Ә.Галиев. <i>Кайтырсың әле, машина йөреп тора.</i> Н.Фәттах. <i>Кышлагыгыз ул хәтле җиде җир чите түгел, халык гел йөреп тора. </i>Т.Әйди</p><p> <b>Йөреп чыгу </b>Һәрберсендә булып бер-бер артлы йөрү. <i>Әти, дим, мин ул өйләрне йөгереп кенә йөреп чыгам! </i>М.Хуҗин. <i>Өч кыш рәттән бөтен илне йөреп чыктым лабаса, чыныгырга вакыт бит инде. </i>Д.Лондон. <i>Ул этажларны йөреп чыгуга, ишекләр шапылдап ачыла-ябыла, һәм егетләрнең йокылы-уяулы гәүдәләре коридорда күренә башлады. </i>Р.Кәрами</p><p> <b>Йөри бару</b> Һаман да йөрү, торган саен күбрәк йөрү. <i>Касыйм көннән-көн Фәридә артыннан ныклап йөри бара, аңар ялына, бик усал дәлилләр белән үзенең яратканын аңлатырга азаплана. </i>С.Җәлал</p><p> <b>Йөри башлау</b> Йөрергә тотыну. <i>Баламның теләгәне булмагач, бөтенләй йолкынган тавык кебек йөри башлады. </i>Һ.Такташ. <i>Мин директор булып килгәч, мунчага халык күбрәк йөри башлады.</i> Р.Батулла</p><p> <b>Йөри бирү</b> Бернигә карамый йөрүен дәвам итү, һаман йөрү. <i>Бер көн шулай кабатланган бу, икенче көнне дә, тик сүз әйтмәгән: «ак» димәгән, «кара» димәгән, лач-лоч басып гел йөри биргән.</i> З.Хөснияр. <i>Ә үзе көтте, һаман көтте, һаман ялгыз килеш, буйдак килеш йөри бирде. </i>З.Садыйков. <i>Картәтәй бик үк риза булмаган, ләкин, ул каршы килгән саен, яшьбабай киреләнеп алдынгылар рәтендә йөри биргән.</i> Н.Фәттах</p><p> <b>Йөри тору </b>Даими рәвештә, әледән-әле йөрү. <i>Апам шулай бире килә-китә йөри торды.</i> Н.Дәүли</p></p>
</table>
</body>
</html>