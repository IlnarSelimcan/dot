 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>Сүзлекләрнең электрон фонды</title>
<link rel="stylesheet" type="text/css" href="include/template_styles.css">
<link rel="stylesheet" media="screen,projection" href="include/css/ui.totop.css" />
</head>
<!-- jquery -->
<script src="include/js/jquery-1.7.2.min.js" type="text/javascript"></script>
<!-- easing plugin ( optional ) -->
<script src="include/js/easing.js" type="text/javascript"></script>
<!-- UItoTop plugin -->
<script src="include/js/jquery.ui.totop.js" type="text/javascript"></script>
<!-- Starting the plugin -->
<script type="text/javascript">
$(document).ready(function() {
/*
var defaults = {
containerID: 'toTop', // fading element id
containerHoverID: 'toTopHover', // fading element hover id
scrollSpeed: 1200,
easingType: 'linear'
};
*/
 
$().UItoTop({ easingType: 'easeOutQuart' });
 
});
</script>
 
 
<body class="all" bgcolor="#FFFDD6">

<table width="100%" border="0" >
<b>Таңлат 2015-2017</b><p><p><b>ЙӨГЕРТҮ</b>  I  <i>ф.</i> <b>1. </b>1) <i>йөкл. юн. к. </i><b>йөгерү</b></p><p>2) Берәр кеше яки нәрсә дә булса артыннан бик тиз әйләнеп кайту шарты белән каядыр җибәрү. <i>Нәҗип чыгып китте, Ихлас идарә дежурныен завхоз янына йөгертте. </i>А.Гыйләҗев. <i>Мине тавык ояларын карап керергә йөгертә. </i>А.Хәсәнов. <i>Рушанга исә йөгертеп кенә кибеттән шәраб һәм консервалар алу эше ышанып тапшырылды.</i> Р.Мирхәйдәров</p><p>3) Төрле йомыш белән бертуктаусыз әле анда, әле монда җибәрү. <i>Ул иреннәрен кысып, усал елмаеп дәшми генә утырды, туган-тумачасын, кызы Миләүшәне берөзлексез йөгертте: кунакларның алды буш тора күрмәсен, эчемлек, ризык вакытында килеп торсын һәм башкалар.</i> М.Мәһдиев</p><p>4) Куалау, юырттырып алып бару (ат турында). <i>Ә бит язмыш Батыйга да бу зур эшне могҗиза дәрәҗәсендә, гүя ат йөгертеп үтеп барышлый гына башкаруны шарт итеп куя.</i> М.Гайнетдин. <i>Атларны салмак кына йөгертеп кайткан бер мәлдә, әнә шул Сукыр Сәхаплар турысын үтеп барганда, кинәт тарантасның арткы уң як тәгәрмәче күчәреннән чыгып, бер якка тәгәрәп китте. </i>Ә.Салах</p><p>5) <i>диал. </i>Бәйгедә катнашу, ат чаптыру</p><p>6) Камчы белән яки төрле авазлар кычкырып куып алып бару (мәс., көтүне). <i>Мин инде ата каздан курыкмыйча, ояларын чыбык белән туздырып, йөгертеп кенә, су буена куып төшерәм.</i> Ф.Яхин</p><p>7) <i>күч. </i>Күзләрне тиз-тиз төрле якка хәрәкәтләндерү, күзләр белән тиз генә тирә-якны карап чыгу. <i>Җиһангир, каш астыннан күзләрен йөгертеп, соңгы тапкыр тирә-ягына күз сала</i>. Г.Әпсәләмов</p><p>8) <i>күч.</i> Нинди дә булса чалымнар чыгару, ниндидер билгеләр барлыкка китерү. <i>Сәйдәшнең җавабыннан соң кинәт кенә калкып, чем-кара мыеклары астыннан елмаю билгеләре йөгертеп, кызык бер хәлне сөйләргә җыенганы сизелде. </i>Р.Низами. <i>Әбелгаз абзый тиз генә бирешмәс! Үзенең дәфтәрен актарыр, бер сары битенә тукталып, беркатлы, саф күзләренә килешмәүчәнлек төсмере йөгертеп, җиз тавыш белән үзенекен тәкърарларга керешер. </i>Т.Галиуллин</p><p><b>2. йөгертеп</b> <i>рәв. мәгъ.</i> 1) Ашыктырып, тиз-тиз, тиз арада. <i>Әби моңа, йөгертеп, шәл дә китерә.</i> Әкият. <i>Мөнир абыйсы, кызу-кызу атлап, аны йөгертеп диярлек, урам буйлап алып китте.</i> Ф.Садриев</p><p>2) Бик тиз, өстән-өстән генә, җентекләп тормыйча. <i>Четерекле милли мәсьәләләр чыкканда, өстән йөгертеп кенә үтәргә яратканнар өчен? Миргазиян аганың һәммә нәрсәнең төбенә – җелегенә төшеп карау, ваемсызлыкны уяту үҗәтлеге, метекче холкы күпләргә бик үк ошап та бетмәгәндер.</i> М.Галиев. <i>Хәдичә түти, кунак солдатның Гафифәне яңадан телгә алуыннан куркып, аңа йөгертеп кенә авыл хәлләрен, колхозның ничек эшләвен сөйли. </i>Г.Бәширов</p><p>3) Тиз, җаен белеп, җиңел (эшләү)</p><p>4) Төртелмичә, шома. <i>Шулай булмыйча ни, әле кайчан гына татарча «әни» сүзен дә белмәгән балалар инде рәхәтләнеп сөйләшәләр, йөгертеп укыйлар, алай гына түгел, әкият-тамашалар куялар.</i> Ф.Хәкимова</p><p> <b>Йөгертә тору </b>Әледән-әле йөгертү. <i>Яшүсмер Мифтах өй йомышларыннан бушамады, аны әле Фәтхия әби, әле Мәфтуха килен бертуктаусыз йөгертә тордылар.</i> Г.Ибраһимов</p><p> <b>Йөгертеп алу </b>Кыска вакыт дәвамында тиз генә йөгертү. <i>[Кыз] Кая карарга белмичә, күзләрен бераз дымландырып, йөгертеп алганнан соң, аска карап, Чыңгыз тәкъдим иткән йомшак кәнәфигә килеп утырды. </i>З.Садыйков. <i>Гөлзиләнең партасына таянып, кинога дәшүен көтте. Кыз, үзе дә сизмәстән, тирә-якка күз йөгертеп алды.</i> М.Кәбиров</p><p> <b>Йөгертеп җибәрү</b> 1) Йөгереп китәргә этәргеч бирү, кузгату</p><p>2) Аякка бастыру, авырудан терелтү. <i>Үземнең бәләкәй аптегымны алып барып, [тегермән хуҗасын] тиз генә йөгертеп җибәрергә тырышсам да терелтә алмадым.</i> М.Фәйзуллин</p><p> <b>Йөгертеп тору </b>Бертуктаусыз йөгертү</p><p> <b>Йөгертеп үтү </b>Берәр нәрсә яныннан йөгертү</p><p> <b>Йөгертеп чыгу </b>Нәрсәне дә булса башыннан алып ахырына кадәр йөгертү. <i>Экспертиза нәтиҗәләрен ул башта, кәнәфи кырыена таянган килеш, күзләре белән тиз-тиз йөгертеп чыкты.</i> Р.Мөхәммәтҗан. <i>Азат тиз генә залга күз йөгертеп чыкты, йөзеннән ниндидер караңгы күләгә узгандай булды.</i> Ф.Латыйфи. <i>– Мин рентген аппараты түгел, дустым, – диде ул, Toликны ыңгыраштырып булса да, бармакларын аның сул аягы буйлап йөгертеп чыккач. </i>А.Хәсәнов</p></p>
</table>
</body>
</html>